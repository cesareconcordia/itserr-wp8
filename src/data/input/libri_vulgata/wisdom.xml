<?xml version='1.0' encoding='utf-8'?>
<osis xmlns="http://www.bibletechnologies.net/2003/OSIS/namespace" xmlns:xsi="http://www.w3.org/2001/XMLSchema-instance" xsi:schemaLocation="http://www.bibletechnologies.net/2003/OSIS/namespace http://www.bibltechnolgologies.net/OSIS/osisCore.2.1.xsd">
  <osisText osisIDWork="wisdom" osisRefWork="bible" xml:lang="el" canonical="true">
    <header>
      <work osisWork="wisdom">
        <title>wisdom</title>
        <type type="OSIS">Bible</type>
        <identifier type="OSIS">wisdom</identifier>
        <rights type="x-copyright">Copyright 2024 Resilient</rights>
        <scope>wisdom</scope>
        <refSystem>Bible</refSystem>
      </work>
      <work osisWork="bible">
        <type type="OSIS">Bible</type>
        <refSystem>Bible</refSystem>
      </work>
    </header>
    <div type="book" osisID="wisdom">
      <title>wisdom</title>
      <chapter sID="wisdom.1" osisID="wisdom.1" />
      <title>Chatper 1</title>
      <p>
        <verse sID="wisdom.1.1" osisID="wisdom.1.1" />Diligite iustitiam qui iudicatis terram sentite de Domino in bonitate et in simplicitate cordis quaerite illum<verse eID="wisdom.1.1" />
        <verse sID="wisdom.1.2" osisID="wisdom.1.2" />quoniam invenitur ab his qui non temptant illum apparet autem eis qui fidem habent in illum<verse eID="wisdom.1.2" />
        <verse sID="wisdom.1.3" osisID="wisdom.1.3" />perversae enim cogitationes separant a Deo probata autem virtus corripit insipientes<verse eID="wisdom.1.3" />
        <verse sID="wisdom.1.4" osisID="wisdom.1.4" />quoniam in malivolam animam non intrabit sapientia nec habitabit in corpore subdito peccatis<verse eID="wisdom.1.4" />
        <verse sID="wisdom.1.5" osisID="wisdom.1.5" />sanctus enim spiritus disciplinae effugiet fictum et auferet se a cogitationibus quae sunt sine intellectu et corripietur superveniente iniquitate<verse eID="wisdom.1.5" />
        <verse sID="wisdom.1.6" osisID="wisdom.1.6" />benignus est enim spiritus sapientiae et non liberabit maledictum a labiis suis quoniam renum illius testis est Deus et cordis eius scrutator est verus et linguae illius auditor<verse eID="wisdom.1.6" />
        <verse sID="wisdom.1.7" osisID="wisdom.1.7" />quoniam spiritus Domini replevit orbem terrarum et hoc quod continet omnia scientiam habet vocis<verse eID="wisdom.1.7" />
        <verse sID="wisdom.1.8" osisID="wisdom.1.8" />propter hoc qui loquitur iniqua non potest latere nec praeteriet illum corripiens iudicium<verse eID="wisdom.1.8" />
        <verse sID="wisdom.1.9" osisID="wisdom.1.9" />in cogitationibus enim impii interrogatio erit sermonum autem illius auditio ad Dominum veniet ad correptionem iniquitatum illius<verse eID="wisdom.1.9" />
        <verse sID="wisdom.1.10" osisID="wisdom.1.10" />quoniam auris zeli audit omnia et tumultus murmurationum non abscondetur<verse eID="wisdom.1.10" />
        <verse sID="wisdom.1.11" osisID="wisdom.1.11" />custodite ergo vos a murmuratione quae nihil prodest et a detractione parcite linguae quoniam responsum obscurum in vacuum non ibit os autem quod mentitur occidit animam<verse eID="wisdom.1.11" />
        <verse sID="wisdom.1.12" osisID="wisdom.1.12" />nolite zelare mortem in errore vitae vestrae neque adquiratis perditionem in operibus manuum vestrarum<verse eID="wisdom.1.12" />
        <verse sID="wisdom.1.13" osisID="wisdom.1.13" />quoniam Deus mortem non fecit nec laetatur in perditione vivorum<verse eID="wisdom.1.13" />
        <verse sID="wisdom.1.14" osisID="wisdom.1.14" />creavit enim ut essent omnia et sanabiles nationes orbis terrarum et non est in illis medicamentum exterminii nec inferorum regnum in terra<verse eID="wisdom.1.14" />
        <verse sID="wisdom.1.15" osisID="wisdom.1.15" />iustitia enim inmortalis est<verse eID="wisdom.1.15" />
        <verse sID="wisdom.1.16" osisID="wisdom.1.16" />impii autem manibus et verbis arcessierunt illam et aestimantes illam amicam defluxerunt et sponsionem posuerunt ad illam quoniam digni sunt qui sunt ex parte illius<verse eID="wisdom.1.16" />
      </p>
      <chapter eID="wisdom.1" />
      <chapter sID="wisdom.2" osisID="wisdom.2" />
      <title>Chatper 2</title>
      <p>
        <verse sID="wisdom.2.1" osisID="wisdom.2.1" />dixerunt enim apud se cogitantes non recte exiguum et cum taedio est tempus vitae nostrae et non est refrigerium in fine hominis et non est qui agnitus sit reversus ab inferis<verse eID="wisdom.2.1" />
        <verse sID="wisdom.2.2" osisID="wisdom.2.2" />quia ex nihilo nati sumus et post hoc erimus tamquam non fuerimus quoniam fumus afflatus est in naribus nostris et sermo scintillae ad commovendum cor nostrum<verse eID="wisdom.2.2" />
        <verse sID="wisdom.2.3" osisID="wisdom.2.3" />quia extincta cinis erit corpus et spiritus diffundetur tamquam mollis aer et transiet vita nostra tamquam vestigium nubis et sicut nebula dissolvetur quae fugata est a radiis solis et a calore illius adgravata<verse eID="wisdom.2.3" />
        <verse sID="wisdom.2.4" osisID="wisdom.2.4" />et nomen nostrum oblivionem accipiet per tempus et nemo memoriam habebit operum nostrorum<verse eID="wisdom.2.4" />
        <verse sID="wisdom.2.5" osisID="wisdom.2.5" />umbrae enim transitus est tempus nostrum et non est reversio finis nostri quoniam consignata est et nemo revertetur<verse eID="wisdom.2.5" />
        <verse sID="wisdom.2.6" osisID="wisdom.2.6" />venite ergo et fruamur bonis quae sunt et utamur creaturam tamquam in iuventute celeriter<verse eID="wisdom.2.6" />
        <verse sID="wisdom.2.7" osisID="wisdom.2.7" />vino pretioso et unguentis nos impleamus et non praetereat nos flos temporis<verse eID="wisdom.2.7" />
        <verse sID="wisdom.2.8" osisID="wisdom.2.8" />coronemus nos rosis antequam marcescant nullum pratum sit quod non pertranseat luxuria nostra<verse eID="wisdom.2.8" />
        <verse sID="wisdom.2.9" osisID="wisdom.2.9" />ubique relinquamus signa laetitiae quoniam haec est pars nostra et haec est sors<verse eID="wisdom.2.9" />
        <verse sID="wisdom.2.10" osisID="wisdom.2.10" />opprimamus pauperem iustum et non parcamus viduae nec veterani revereamur canos multi temporis<verse eID="wisdom.2.10" />
        <verse sID="wisdom.2.11" osisID="wisdom.2.11" />sit autem fortitudo nostra lex iniustitiae quod infirmum est enim inutile invenitur<verse eID="wisdom.2.11" />
        <verse sID="wisdom.2.12" osisID="wisdom.2.12" />circumveniamus ergo iustum quoniam inutilis est nobis et contrarius est operibus nostris et inproperat nobis peccata legis et diffamat in nos peccata disciplinae nostrae<verse eID="wisdom.2.12" />
        <verse sID="wisdom.2.13" osisID="wisdom.2.13" />promittit scientiam Dei se habere et filium Dei se nominat<verse eID="wisdom.2.13" />
        <verse sID="wisdom.2.14" osisID="wisdom.2.14" />factus est nobis in traductionem cogitationum nostrarum<verse eID="wisdom.2.14" />
        <verse sID="wisdom.2.15" osisID="wisdom.2.15" />gravis est nobis etiam ad videndum quoniam dissimilis est aliis vita illius et inmutatae sunt viae eius<verse eID="wisdom.2.15" />
        <verse sID="wisdom.2.16" osisID="wisdom.2.16" />tamquam nugaces aestimati sumus ab illo et abstinet se a viis nostris tamquam ab inmunditiis et praefert novissima iustorum et gloriatur patrem Deum se habere<verse eID="wisdom.2.16" />
        <verse sID="wisdom.2.17" osisID="wisdom.2.17" />videamus ergo si sermones illius veri sunt et temptemus quae ventura sunt illi et sciemus quae erunt novissima illius<verse eID="wisdom.2.17" />
        <verse sID="wisdom.2.18" osisID="wisdom.2.18" />si enim est verus filius Dei suscipiet illum et liberabit eum de manu contrariorum<verse eID="wisdom.2.18" />
        <verse sID="wisdom.2.19" osisID="wisdom.2.19" />contumelia et tormento interrogemus eum ut sciamus reverentiam illius et probemus patientiam ipsius<verse eID="wisdom.2.19" />
        <verse sID="wisdom.2.20" osisID="wisdom.2.20" />morte turpissima condemnemus illum erit enim ei respectus ex sermonibus illius<verse eID="wisdom.2.20" />
        <verse sID="wisdom.2.21" osisID="wisdom.2.21" />haec cogitaverunt et erraverunt excaecavit enim illos malitia eorum<verse eID="wisdom.2.21" />
        <verse sID="wisdom.2.22" osisID="wisdom.2.22" />et nescierunt sacramenta Dei neque mercedem speraverunt iustitiae nec iudicaverunt honorem animarum sanctarum<verse eID="wisdom.2.22" />
        <verse sID="wisdom.2.23" osisID="wisdom.2.23" />quoniam Deus creavit hominem inexterminabilem et ad imaginem suae similitudinis fecit illum<verse eID="wisdom.2.23" />
        <verse sID="wisdom.2.24" osisID="wisdom.2.24" />invidia autem diaboli mors introivit in orbem terrarum<verse eID="wisdom.2.24" />
        <verse sID="wisdom.2.25" osisID="wisdom.2.25" />imitantur autem illum qui sunt ex parte illius<verse eID="wisdom.2.25" />
      </p>
      <chapter eID="wisdom.2" />
      <chapter sID="wisdom.3" osisID="wisdom.3" />
      <title>Chatper 3</title>
      <p>
        <verse sID="wisdom.3.1" osisID="wisdom.3.1" />iustorum autem animae in manu Dei sunt et non tanget illos tormentum mortis<verse eID="wisdom.3.1" />
        <verse sID="wisdom.3.2" osisID="wisdom.3.2" />visi sunt in oculis insipientium mori et aestimata est adflictio exitus illorum<verse eID="wisdom.3.2" />
        <verse sID="wisdom.3.3" osisID="wisdom.3.3" />et quod a nobis est iter exterminii illi autem sunt in pace<verse eID="wisdom.3.3" />
        <verse sID="wisdom.3.4" osisID="wisdom.3.4" />et si coram hominibus tormenta passi sunt spes illorum inmortalitate plena est<verse eID="wisdom.3.4" />
        <verse sID="wisdom.3.5" osisID="wisdom.3.5" />et in paucis vexati in multis bene disponentur quoniam Deus tentavit illos et invenit illos dignos se<verse eID="wisdom.3.5" />
        <verse sID="wisdom.3.6" osisID="wisdom.3.6" />tamquam aurum in fornace probavit illos et quasi holocausta hostiam accepit illos et in tempore erit respectus illorum<verse eID="wisdom.3.6" />
        <verse sID="wisdom.3.7" osisID="wisdom.3.7" />fulgebunt et tamquam scintillae in harundineto discurrent<verse eID="wisdom.3.7" />
        <verse sID="wisdom.3.8" osisID="wisdom.3.8" />iudicabunt nationes et dominabuntur populis et regnabit Dominus illorum in perpetuum<verse eID="wisdom.3.8" />
        <verse sID="wisdom.3.9" osisID="wisdom.3.9" />qui confidunt in illum intellegent veritatem et fideles in dilectione adquiescent illi quoniam donum et pax est electis illius<verse eID="wisdom.3.9" />
        <verse sID="wisdom.3.10" osisID="wisdom.3.10" />impii autem secundum quae cogitaverunt correptionem habebunt qui neglexerunt iustum et a Domino recesserunt<verse eID="wisdom.3.10" />
        <verse sID="wisdom.3.11" osisID="wisdom.3.11" />sapientiam enim et disciplinam qui abicit infelix est et vacua est spes illorum et labores sine fructu et inhabitabilia opera illorum sunt<verse eID="wisdom.3.11" />
        <verse sID="wisdom.3.12" osisID="wisdom.3.12" />mulieres eorum insensatae sunt et nequissimi filii eorum<verse eID="wisdom.3.12" />
        <verse sID="wisdom.3.13" osisID="wisdom.3.13" />maledicta creatura illorum quoniam felix sterilis incoinquinata quae non scivit torum in delicto habebit fructum in respectione animarum<verse eID="wisdom.3.13" />
        <verse sID="wisdom.3.14" osisID="wisdom.3.14" />et spado qui non operatus est per manus suas iniquitatem nec cogitavit adversus Deum nequissima dabitur enim illi fidei donum electum et sors in templo Domini acceptissima<verse eID="wisdom.3.14" />
        <verse sID="wisdom.3.15" osisID="wisdom.3.15" />bonorum enim laborum gloriosus est fructus et quae non concidat radix sapientiae<verse eID="wisdom.3.15" />
        <verse sID="wisdom.3.16" osisID="wisdom.3.16" />filii autem adulterorum inconsummati erunt et ab iniquo toro semen exterminabitur<verse eID="wisdom.3.16" />
        <verse sID="wisdom.3.17" osisID="wisdom.3.17" />et si quidem longae vitae erunt in nihilum conputabuntur et sine honore erit novissima senectus illorum<verse eID="wisdom.3.17" />
        <verse sID="wisdom.3.18" osisID="wisdom.3.18" />et si celerius defuncti fuerint non habebunt spem nec in die agnitionis adlocutionem<verse eID="wisdom.3.18" />
        <verse sID="wisdom.3.19" osisID="wisdom.3.19" />nationis enim iniquae dirae sunt consummationes<verse eID="wisdom.3.19" />
      </p>
      <chapter eID="wisdom.3" />
      <chapter sID="wisdom.4" osisID="wisdom.4" />
      <title>Chatper 4</title>
      <p>
        <verse sID="wisdom.4.1" osisID="wisdom.4.1" />melior est generatio cum claritate inmortalitas est enim in memoria illius quoniam et apud Deum nota est et apud homines<verse eID="wisdom.4.1" />
        <verse sID="wisdom.4.2" osisID="wisdom.4.2" />cum praesens est imitantur illam et desiderant eam cum se duxerit et in perpetuum coronata triumphat incoinquinatorum certaminum praemium vincens<verse eID="wisdom.4.2" />
        <verse sID="wisdom.4.3" osisID="wisdom.4.3" />multigena autem impiorum multitudo non erit utilis et spuria vitulamina non dabunt radices altas nec stabile firmamentum conlocabunt<verse eID="wisdom.4.3" />
        <verse sID="wisdom.4.4" osisID="wisdom.4.4" />et si in ramis in tempore germinaverint infirmiter posita a vento commovebuntur et a nimietate ventorum eradicabuntur<verse eID="wisdom.4.4" />
        <verse sID="wisdom.4.5" osisID="wisdom.4.5" />confringentur rami inconsummati et fructus illorum inutilis et acerbi ad manducandum et ad nihilum apti<verse eID="wisdom.4.5" />
        <verse sID="wisdom.4.6" osisID="wisdom.4.6" />ex iniquis enim omnes filii qui nascuntur testes sunt nequitiae adversus parentes in interrogatione sua<verse eID="wisdom.4.6" />
        <verse sID="wisdom.4.7" osisID="wisdom.4.7" />iustus autem si morte praeoccupatus fuerit in refrigerio erit<verse eID="wisdom.4.7" />
        <verse sID="wisdom.4.8" osisID="wisdom.4.8" />senectus enim venerabilis est non diuturna neque numero annorum conputata cani sunt autem sensus hominibus<verse eID="wisdom.4.8" />
        <verse sID="wisdom.4.9" osisID="wisdom.4.9" />et aetas senectutis vita inmaculata<verse eID="wisdom.4.9" />
        <verse sID="wisdom.4.10" osisID="wisdom.4.10" />placens Deo factus dilectus et vivens inter peccatores translatus est<verse eID="wisdom.4.10" />
        <verse sID="wisdom.4.11" osisID="wisdom.4.11" />raptus est ne malitia mutaret intellectum illius aut fictio decipiat animam illius<verse eID="wisdom.4.11" />
        <verse sID="wisdom.4.12" osisID="wisdom.4.12" />fascinatio enim nugacitatis obscurat bona et inconstantia concupiscentiae transvertit sensum sine malitia<verse eID="wisdom.4.12" />
        <verse sID="wisdom.4.13" osisID="wisdom.4.13" />consummatus in brevi explevit tempora multa<verse eID="wisdom.4.13" />
        <verse sID="wisdom.4.14" osisID="wisdom.4.14" />placita enim erat Deo anima illius propter hoc properavit educere illum de medio iniquitatum populi autem videntes et non intellegentes nec ponentes in praecordiis talia<verse eID="wisdom.4.14" />
        <verse sID="wisdom.4.15" osisID="wisdom.4.15" />quoniam gratia Dei et misericordia in sanctos illius et respectus in electos illius<verse eID="wisdom.4.15" />
        <verse sID="wisdom.4.16" osisID="wisdom.4.16" />condemnat autem iustus mortuus vivos impios et iuventus celerius consummata longam vitam iniusti<verse eID="wisdom.4.16" />
        <verse sID="wisdom.4.17" osisID="wisdom.4.17" />videbunt enim finem sapientis et non intellegent quid cogitaverit de illo Deus et quare munierit illum Dominus<verse eID="wisdom.4.17" />
        <verse sID="wisdom.4.18" osisID="wisdom.4.18" />videbunt enim et contemnent illos autem Dominus inridebit<verse eID="wisdom.4.18" />
        <verse sID="wisdom.4.19" osisID="wisdom.4.19" />et erunt post haec decidentes sine honore et in contumelia inter mortuos in perpetuum quoniam disrumpet illos inflatos sine voce et commovebit illos a fundamentis et usque ad supremum desolabuntur et erunt gementes et memoria illorum periet<verse eID="wisdom.4.19" />
        <verse sID="wisdom.4.20" osisID="wisdom.4.20" />venient in cogitatione peccatorum suorum timidi et traducent illos ex adverso iniquitates ipsorum<verse eID="wisdom.4.20" />
      </p>
      <chapter eID="wisdom.4" />
      <chapter sID="wisdom.5" osisID="wisdom.5" />
      <title>Chatper 5</title>
      <p>
        <verse sID="wisdom.5.1" osisID="wisdom.5.1" />tunc stabunt iusti in magna constantia adversus eos qui se angustaverunt et qui abstulerunt labores illorum<verse eID="wisdom.5.1" />
        <verse sID="wisdom.5.2" osisID="wisdom.5.2" />videntes turbabuntur timore horribili et mirabuntur in subitatione insperatae salutis<verse eID="wisdom.5.2" />
        <verse sID="wisdom.5.3" osisID="wisdom.5.3" />dicent inter se paenitentiam agentes et per angustiam spiritus gementes hi sunt quos habuimus aliquando in risu et in similitudine inproperii<verse eID="wisdom.5.3" />
        <verse sID="wisdom.5.4" osisID="wisdom.5.4" />nos insensati vitam illorum aestimabamus insaniam et finem illorum sine honore<verse eID="wisdom.5.4" />
        <verse sID="wisdom.5.5" osisID="wisdom.5.5" />quomodo conputati sunt inter filios Dei et inter sanctos sors illorum est<verse eID="wisdom.5.5" />
        <verse sID="wisdom.5.6" osisID="wisdom.5.6" />ergo erravimus a via veritatis et iustitiae lumen non luxit nobis et sol non est ortus nobis<verse eID="wisdom.5.6" />
        <verse sID="wisdom.5.7" osisID="wisdom.5.7" />lassati sumus in via iniquitatis et perditionis et ambulavimus vias difficiles viam autem Domini ignoravimus<verse eID="wisdom.5.7" />
        <verse sID="wisdom.5.8" osisID="wisdom.5.8" />quid nobis profuit superbia aut quid divitiarum iactatio contulit nobis<verse eID="wisdom.5.8" />
        <verse sID="wisdom.5.9" osisID="wisdom.5.9" />transierunt omnia illa tamquam umbra et tamquam nuntius percurrens<verse eID="wisdom.5.9" />
        <verse sID="wisdom.5.10" osisID="wisdom.5.10" />et tamquam navis quae pertransit fluctuantem aquam cuius cum praeterierit non est vestigium invenire neque semitam carinae illius in fluctibus<verse eID="wisdom.5.10" />
        <verse sID="wisdom.5.11" osisID="wisdom.5.11" />aut avis quae transvolat in aere nullum invenitur argumentum itineris illius sed tantum sonitus est alarum verberans levem ventum et scindens per vim itineris aerem commotis alis transvolavit et post hoc nullum signum invenitur itineris illius<verse eID="wisdom.5.11" />
        <verse sID="wisdom.5.12" osisID="wisdom.5.12" />aut tamquam sagittae emissae in locum destinatum divisus aer continuo in se reclusus est ut ignoretur transitus illius<verse eID="wisdom.5.12" />
        <verse sID="wisdom.5.13" osisID="wisdom.5.13" />sic et nos nati continuo desivimus esse et virtutis quidem signum nullum valuimus ostendere in malignitate autem nostra consumpti sumus<verse eID="wisdom.5.13" />
        <verse sID="wisdom.5.14" osisID="wisdom.5.14" />talia dixerunt et peccaverunt<verse eID="wisdom.5.14" />
        <verse sID="wisdom.5.15" osisID="wisdom.5.15" />quoniam spes impii tamquam lanugo est quae a vento tollitur et tamquam spuma gracilis quae a procella dispergitur et tamquam fumus qui a vento diffusus est et tamquam memoria hospitis unius diei praetereuntis<verse eID="wisdom.5.15" />
        <verse sID="wisdom.5.16" osisID="wisdom.5.16" />iusti autem in perpetuum vivent et apud Dominum est merces eorum et cogitatio illorum apud Altissimum<verse eID="wisdom.5.16" />
        <verse sID="wisdom.5.17" osisID="wisdom.5.17" />ideo accipient regnum decoris et diadema speciei de manu Domini quoniam dextera sua teget eos et brachio suo defendet illos<verse eID="wisdom.5.17" />
        <verse sID="wisdom.5.18" osisID="wisdom.5.18" />accipiet armaturam zelus illius et armabit creaturam ad ultionem inimicorum<verse eID="wisdom.5.18" />
        <verse sID="wisdom.5.19" osisID="wisdom.5.19" />induet pro torace iustitiam et accipiet pro galea iudicium certum<verse eID="wisdom.5.19" />
        <verse sID="wisdom.5.20" osisID="wisdom.5.20" />sumet scutum inexpugnabilem aequitatem<verse eID="wisdom.5.20" />
        <verse sID="wisdom.5.21" osisID="wisdom.5.21" />acuet autem duram iram in lanceam et pugnabit cum illo orbis terrarum contra insensatos<verse eID="wisdom.5.21" />
        <verse sID="wisdom.5.22" osisID="wisdom.5.22" />ibunt directae emissiones fulgorum et tamquam a bene curvato arcu nubium exterminabuntur et ad certum locum insilient<verse eID="wisdom.5.22" />
        <verse sID="wisdom.5.23" osisID="wisdom.5.23" />et a petrosa ira plenae mittentur grandines et scandescet in illos aqua maris et flumina concurrent duriter<verse eID="wisdom.5.23" />
        <verse sID="wisdom.5.24" osisID="wisdom.5.24" />contra illos stabit spiritus virtutis et tamquam turbedo venti dividet illos et ad heremiam perducet omnem terram iniquitatis et malignitas evertet sedes potentium<verse eID="wisdom.5.24" />
      </p>
      <chapter eID="wisdom.5" />
      <chapter sID="wisdom.6" osisID="wisdom.6" />
      <title>Chatper 6</title>
      <p>
        <verse sID="wisdom.6.1" osisID="wisdom.6.1" />melior est sapientia quam vires et vir prudens magis quam fortis<verse eID="wisdom.6.1" />
        <verse sID="wisdom.6.2" osisID="wisdom.6.2" />audite ergo reges et intellegite discite iudices finium terrae<verse eID="wisdom.6.2" />
        <verse sID="wisdom.6.3" osisID="wisdom.6.3" />praebete aures vos qui continetis multitudines et placetis vobis in turbis nationum<verse eID="wisdom.6.3" />
        <verse sID="wisdom.6.4" osisID="wisdom.6.4" />quoniam data est a Domino potestas vobis et virtus ab Altissimo qui interrogabit opera vestra et cogitationes scrutabitur<verse eID="wisdom.6.4" />
        <verse sID="wisdom.6.5" osisID="wisdom.6.5" />quoniam cum essetis ministri regni illius non recte iudicastis neque custodistis legem iustitiae neque secundum voluntatem Dei ambulastis<verse eID="wisdom.6.5" />
        <verse sID="wisdom.6.6" osisID="wisdom.6.6" />horrende et cito apparebit vobis quoniam iudicium durissimum in his qui praesunt fiet<verse eID="wisdom.6.6" />
        <verse sID="wisdom.6.7" osisID="wisdom.6.7" />exiguo enim conceditur misericordia potentes autem potenter tormenta patientur<verse eID="wisdom.6.7" />
        <verse sID="wisdom.6.8" osisID="wisdom.6.8" />non enim subtrahet personam cuiusquam Dominus nec reverebitur magnitudinem cuiusquam quoniam pusillum et magnum ipse fecit et aequaliter cura est illi pro omnibus<verse eID="wisdom.6.8" />
        <verse sID="wisdom.6.9" osisID="wisdom.6.9" />fortioribus autem fortior instat cruciatio<verse eID="wisdom.6.9" />
        <verse sID="wisdom.6.10" osisID="wisdom.6.10" />ad vos ergo reges sunt hi sermones mei ut discatis sapientiam et non excidatis<verse eID="wisdom.6.10" />
        <verse sID="wisdom.6.11" osisID="wisdom.6.11" />qui enim custodierint iusta iuste iustificabuntur et qui didicerint ista invenient quid respondeant<verse eID="wisdom.6.11" />
        <verse sID="wisdom.6.12" osisID="wisdom.6.12" />concupiscite ergo sermones meos diligite illos et habebitis disciplinam<verse eID="wisdom.6.12" />
        <verse sID="wisdom.6.13" osisID="wisdom.6.13" />clara est et quae numquam marcescat sapientia et facile videtur ab his qui diligunt eam et invenietur ab his qui quaerunt illam<verse eID="wisdom.6.13" />
        <verse sID="wisdom.6.14" osisID="wisdom.6.14" />praeoccupat qui se concupiscunt ut illis se prior ostendat<verse eID="wisdom.6.14" />
        <verse sID="wisdom.6.15" osisID="wisdom.6.15" />qui de luce vigilaverit ad illam non laborabit adsidentem enim illam foribus suis inveniet<verse eID="wisdom.6.15" />
        <verse sID="wisdom.6.16" osisID="wisdom.6.16" />cogitare ergo de illa sensus est consummatus et qui vigilaverit propter illam cito erit securus<verse eID="wisdom.6.16" />
        <verse sID="wisdom.6.17" osisID="wisdom.6.17" />quoniam dignos se ipsa circuit quaerens et in viis ostendit se illis hilariter et in omni providentia occurrit illis<verse eID="wisdom.6.17" />
        <verse sID="wisdom.6.18" osisID="wisdom.6.18" />initium enim illius verissima est disciplinae concupiscentia<verse eID="wisdom.6.18" />
        <verse sID="wisdom.6.19" osisID="wisdom.6.19" />cura ergo disciplinae dilectio est et dilectio custoditio legum illius est custoditio autem legum consummatio incorruptionis est<verse eID="wisdom.6.19" />
        <verse sID="wisdom.6.20" osisID="wisdom.6.20" />incorruptio autem facit esse proximum Deo<verse eID="wisdom.6.20" />
        <verse sID="wisdom.6.21" osisID="wisdom.6.21" />concupiscentia itaque sapientiae deducet ad regnum perpetuum<verse eID="wisdom.6.21" />
        <verse sID="wisdom.6.22" osisID="wisdom.6.22" />si ergo delectamini sedibus et stemmatibus reges populi diligite sapientiam ut in perpetuum regnetis<verse eID="wisdom.6.22" />
        <verse sID="wisdom.6.24" osisID="wisdom.6.24" />quid est autem sapientia et quemadmodum facta sit referam et non abscondam a vobis sacramenta Dei sed ab initio nativitatis investigabo et ponam in lucem scientiam illius et non praeteribo veritatem<verse eID="wisdom.6.24" />
        <verse sID="wisdom.6.25" osisID="wisdom.6.25" />neque cum invidia tabescente iter habebo quoniam ista non erit particeps sapientiae<verse eID="wisdom.6.25" />
        <verse sID="wisdom.6.26" osisID="wisdom.6.26" />multitudo autem sapientium sanitas est orbis terrarum et rex sapiens populi stabilimentum est<verse eID="wisdom.6.26" />
        <verse sID="wisdom.6.27" osisID="wisdom.6.27" />ergo accipite disciplinam per sermones meos et proderit vobis<verse eID="wisdom.6.27" />
      </p>
      <chapter eID="wisdom.6" />
      <chapter sID="wisdom.7" osisID="wisdom.7" />
      <title>Chatper 7</title>
      <p>
        <verse sID="wisdom.7.1" osisID="wisdom.7.1" />sum quidem et ego mortalis homo similis omnibus et ex genere terreno illius qui prior finctus est et in ventre matris figuratus sum caro<verse eID="wisdom.7.1" />
        <verse sID="wisdom.7.2" osisID="wisdom.7.2" />decem mensuum tempore coagulatus in sanguine ex semine hominis et delectamento somni conveniente<verse eID="wisdom.7.2" />
        <verse sID="wisdom.7.3" osisID="wisdom.7.3" />et ego natus accepi communem aerem et in similiter factam decidi terram primam vocem similem omnibus emisi plorans<verse eID="wisdom.7.3" />
        <verse sID="wisdom.7.4" osisID="wisdom.7.4" />in involumentis nutritus sum et curis magnis<verse eID="wisdom.7.4" />
        <verse sID="wisdom.7.5" osisID="wisdom.7.5" />nemo enim ex regibus aliud habuit nativitatis initium<verse eID="wisdom.7.5" />
        <verse sID="wisdom.7.6" osisID="wisdom.7.6" />unus ergo introitus est omnibus ad vitam et similis exitus<verse eID="wisdom.7.6" />
        <verse sID="wisdom.7.7" osisID="wisdom.7.7" />propter hoc optavi et datus est mihi sensus et invocavi et venit in me spiritus sapientiae<verse eID="wisdom.7.7" />
        <verse sID="wisdom.7.8" osisID="wisdom.7.8" />et praeposui illam regnis et sedibus et divitias nihil esse duxi in conparatione illius<verse eID="wisdom.7.8" />
        <verse sID="wisdom.7.9" osisID="wisdom.7.9" />nec conparavi illi lapidem pretiosum quoniam omne aurum in conparatione illius harena est exigua et tamquam lutum aestimabitur argentum in conspectu illius<verse eID="wisdom.7.9" />
        <verse sID="wisdom.7.10" osisID="wisdom.7.10" />super salutem et speciem dilexi illam et proposui pro luce habere illam quoniam inextinguibile est lumen illius<verse eID="wisdom.7.10" />
        <verse sID="wisdom.7.11" osisID="wisdom.7.11" />venerunt autem mihi omnia bona pariter cum illa et innumerabilis honestas per manus illius<verse eID="wisdom.7.11" />
        <verse sID="wisdom.7.12" osisID="wisdom.7.12" />et laetatus sum in omnibus quoniam antecedebat ista sapientia et ignorabam quoniam horum omnium mater est<verse eID="wisdom.7.12" />
        <verse sID="wisdom.7.13" osisID="wisdom.7.13" />quam sine fictione didici et sine invidia communico et honestatem illius non abscondo<verse eID="wisdom.7.13" />
        <verse sID="wisdom.7.14" osisID="wisdom.7.14" />infinitus enim thesaurus est hominibus quod qui usi sunt participes facti sunt amicitiae Dei propter disciplinae dona commendati<verse eID="wisdom.7.14" />
        <verse sID="wisdom.7.15" osisID="wisdom.7.15" />mihi autem det Deus dicere ex sententia et praesumere digna horum quae dantur quoniam ipse et sapientiae dux est et sapientium emendator<verse eID="wisdom.7.15" />
        <verse sID="wisdom.7.16" osisID="wisdom.7.16" />in manu enim illius et nos et sermones nostri et omnis sapientia et operum scientiae disciplina<verse eID="wisdom.7.16" />
        <verse sID="wisdom.7.17" osisID="wisdom.7.17" />ipse enim mihi dedit horum quae sunt scientiam veram ut sciam dispositionem orbis terrarum et virtutes elementorum<verse eID="wisdom.7.17" />
        <verse sID="wisdom.7.18" osisID="wisdom.7.18" />initium et consummationem et medietatem temporum et meditationem omnium morum mutationes et divisiones temporum<verse eID="wisdom.7.18" />
        <verse sID="wisdom.7.19" osisID="wisdom.7.19" />anni cursus et stellarum dispositiones<verse eID="wisdom.7.19" />
        <verse sID="wisdom.7.20" osisID="wisdom.7.20" />naturas animalium et iras bestiarum vim ventorum et cogitationes hominum differentias arborum et virtutes radicum<verse eID="wisdom.7.20" />
        <verse sID="wisdom.7.21" osisID="wisdom.7.21" />et quaecumque sunt absconsa et inprovisa didici omnium enim artifex docuit me sapientia<verse eID="wisdom.7.21" />
        <verse sID="wisdom.7.22" osisID="wisdom.7.22" />est enim in illa spiritus intellectus sanctus unicus multiplex subtilis mobilis dissertus incoinquinatus certus suavis amans bonum acutus qui nihil vetat benefacere<verse eID="wisdom.7.22" />
        <verse sID="wisdom.7.23" osisID="wisdom.7.23" />humanus stabilis certus securus omnem habens virtutem omnia prospiciens et qui capiat omnes spiritus intellegibiles mundos subtiles<verse eID="wisdom.7.23" />
        <verse sID="wisdom.7.24" osisID="wisdom.7.24" />omnibus enim mobilibus mobilior est sapientia adtingit autem ubique et capit propter suam munditiam<verse eID="wisdom.7.24" />
        <verse sID="wisdom.7.25" osisID="wisdom.7.25" />vapor est enim virtutis Dei et emanatio quaedam est claritatis omnipotentis Dei sincera et ideo nihil inquinatum in illa incurrit<verse eID="wisdom.7.25" />
        <verse sID="wisdom.7.26" osisID="wisdom.7.26" />candor est enim lucis aeternae et speculum sine macula Dei maiestatis et imago bonitatis illius<verse eID="wisdom.7.26" />
        <verse sID="wisdom.7.27" osisID="wisdom.7.27" />et cum sit una omnia potest et permanens in se omnia innovat et per nationes in animas sanctas se transfert amicos Dei et prophetas constituit<verse eID="wisdom.7.27" />
        <verse sID="wisdom.7.28" osisID="wisdom.7.28" />neminem enim diligit Deus nisi eum qui cum sapientia inhabitat<verse eID="wisdom.7.28" />
        <verse sID="wisdom.7.29" osisID="wisdom.7.29" />est enim haec speciosior sole et super omnem stellarum dispositionem luci conparata invenitur prior<verse eID="wisdom.7.29" />
        <verse sID="wisdom.7.30" osisID="wisdom.7.30" />illi enim succedit nox sapientiam autem non vincit malitia<verse eID="wisdom.7.30" />
      </p>
      <chapter eID="wisdom.7" />
      <chapter sID="wisdom.8" osisID="wisdom.8" />
      <title>Chatper 8</title>
      <p>
        <verse sID="wisdom.8.1" osisID="wisdom.8.1" />adtingit enim a fine usque ad finem fortiter et disponit omnia suaviter<verse eID="wisdom.8.1" />
        <verse sID="wisdom.8.2" osisID="wisdom.8.2" />hanc amavi et exquisivi a iuventute mea et quaesivi sponsam mihi adsumere et amator factus sum formae illius<verse eID="wisdom.8.2" />
        <verse sID="wisdom.8.3" osisID="wisdom.8.3" />generositatem glorificat contubernium habens Dei sed et omnium Dominus dilexit illam<verse eID="wisdom.8.3" />
        <verse sID="wisdom.8.4" osisID="wisdom.8.4" />doctrix est enim disciplinae Dei et electrix operum illius<verse eID="wisdom.8.4" />
        <verse sID="wisdom.8.5" osisID="wisdom.8.5" />et si divitiae appetuntur in vita quid sapientiae locupletius quae omnia operatur<verse eID="wisdom.8.5" />
        <verse sID="wisdom.8.6" osisID="wisdom.8.6" />si autem sensus operatur quis horum quae sunt magis quam illa est artifex<verse eID="wisdom.8.6" />
        <verse sID="wisdom.8.7" osisID="wisdom.8.7" />et si iustitiam quis diligit labores huius magnas habent virtutes sobrietatem enim et sapientiam docet et iustitiam et virtutem quibus utilius nihil est in vita hominibus<verse eID="wisdom.8.7" />
        <verse sID="wisdom.8.8" osisID="wisdom.8.8" />et si multitudinem scientiae desiderat quis scit praeterita et de futuris aestimat scit versutias sermonum et dissolutiones argumentorum signa et monstra scit antequam fiant et eventus temporum et saeculorum<verse eID="wisdom.8.8" />
        <verse sID="wisdom.8.9" osisID="wisdom.8.9" />proposui ergo hanc adducere mihi ad convivendum sciens quoniam communicabit mecum de bonis et erit adlocutio cogitationis et taedii mei<verse eID="wisdom.8.9" />
        <verse sID="wisdom.8.10" osisID="wisdom.8.10" />habebo propter hanc claritatem ad turbas et honorem apud seniores iuvenis<verse eID="wisdom.8.10" />
        <verse sID="wisdom.8.11" osisID="wisdom.8.11" />acutus inveniar in iudicio et in conspectu potentium admirabilis ero et facies principum mirabuntur me<verse eID="wisdom.8.11" />
        <verse sID="wisdom.8.12" osisID="wisdom.8.12" />tacentem me sustinebunt et loquentem me respicient et sermocinante plura manus ori suo inponent<verse eID="wisdom.8.12" />
        <verse sID="wisdom.8.13" osisID="wisdom.8.13" />propterea habebo per hanc inmortalitatem et memoriam aeternam his qui post me futuri sunt relinquam<verse eID="wisdom.8.13" />
        <verse sID="wisdom.8.14" osisID="wisdom.8.14" />disponam populos et nationes mihi erunt subiectae<verse eID="wisdom.8.14" />
        <verse sID="wisdom.8.15" osisID="wisdom.8.15" />timebunt me audientes reges horrendi in multitudine videbor bonus et in bello fortis<verse eID="wisdom.8.15" />
        <verse sID="wisdom.8.16" osisID="wisdom.8.16" />intrans in domum meam conquiescam cum illa non enim habet amaritudinem conversatio illius nec taedium convictus ipsius sed laetitiam et gaudium<verse eID="wisdom.8.16" />
        <verse sID="wisdom.8.17" osisID="wisdom.8.17" />haec cogitans apud me et commemorans in corde meo quoniam inmortalitas est in cogitatione sapientiae<verse eID="wisdom.8.17" />
        <verse sID="wisdom.8.18" osisID="wisdom.8.18" />et in amicitia illius delectatio bona et in operibus manuum illius honestas sine defectione et in certamine loquellae illius sapientia et praeclaritas in communicatione sermonum ipsius circuibam quaerens ut mihi illam adsumerem<verse eID="wisdom.8.18" />
        <verse sID="wisdom.8.19" osisID="wisdom.8.19" />puer autem eram ingeniosus et sortitus sum animam bonam<verse eID="wisdom.8.19" />
        <verse sID="wisdom.8.20" osisID="wisdom.8.20" />et cum essem magis bonus veni ad corpus incoinquinatum<verse eID="wisdom.8.20" />
        <verse sID="wisdom.8.21" osisID="wisdom.8.21" />et ut scivi quoniam aliter non possum esse continens nisi Deus det et hoc ipsum erat sapientiae scire cuius esset hoc donum adii Dominum et deprecatus sum illum et dixi ex totis praecordiis meis<verse eID="wisdom.8.21" />
      </p>
      <chapter eID="wisdom.8" />
      <chapter sID="wisdom.9" osisID="wisdom.9" />
      <title>Chatper 9</title>
      <p>
        <verse sID="wisdom.9.1" osisID="wisdom.9.1" />Deus parentum et Domine misericordiae tuae qui fecisti omnia verbo tuo<verse eID="wisdom.9.1" />
        <verse sID="wisdom.9.2" osisID="wisdom.9.2" />et sapientia tua constituisti hominem ut dominetur creaturae quae a te facta est<verse eID="wisdom.9.2" />
        <verse sID="wisdom.9.3" osisID="wisdom.9.3" />ut disponat orbem terrarum in aequitate et iustitia et in directione cordis iudicium iudicet<verse eID="wisdom.9.3" />
        <verse sID="wisdom.9.4" osisID="wisdom.9.4" />da mihi sedium tuarum adsistricem sapientiam et noli me reprobare a pueris tuis<verse eID="wisdom.9.4" />
        <verse sID="wisdom.9.5" osisID="wisdom.9.5" />quoniam ego servus tuus et filius ancillae tuae sum homo infirmus et exigui temporis et minor ad intellectum iudicii et legum<verse eID="wisdom.9.5" />
        <verse sID="wisdom.9.6" osisID="wisdom.9.6" />et si quis erit consummatus inter filios hominum si afuerit ab illo sapientia tua in nihilum conputabitur<verse eID="wisdom.9.6" />
        <verse sID="wisdom.9.7" osisID="wisdom.9.7" />tu me elegisti regem populo tuo et iudicem filiorum tuorum et filiarum<verse eID="wisdom.9.7" />
        <verse sID="wisdom.9.8" osisID="wisdom.9.8" />dixisti aedificare templum in monte sancto tuo et in civitate habitationis tuae aram similitudinem tabernaculi sancti tui quod praeparasti ab initio<verse eID="wisdom.9.8" />
        <verse sID="wisdom.9.9" osisID="wisdom.9.9" />et tecum sapientia quae novit opera tua quae et adfuit tunc cum orbem terrarum faceres et sciebat quid placitum esset oculis tuis et quid directum in praeceptis tuis<verse eID="wisdom.9.9" />
        <verse sID="wisdom.9.10" osisID="wisdom.9.10" />mitte illam de sanctis caelis tuis et mitte illam a sede magnitudinis tuae ut mecum sit et mecum laboret et sciam quid acceptum sit apud te<verse eID="wisdom.9.10" />
        <verse sID="wisdom.9.11" osisID="wisdom.9.11" />scit enim illa omnia et intellegit et deducet me in operibus meis sobrie et custodiet me in sua potentia<verse eID="wisdom.9.11" />
        <verse sID="wisdom.9.12" osisID="wisdom.9.12" />et erunt accepta opera mea et disponam populum tuum iuste et ero dignus sedium patris mei<verse eID="wisdom.9.12" />
        <verse sID="wisdom.9.13" osisID="wisdom.9.13" />quis enim hominum poterit scire consilium Dei aut quis poterit cogitare quid velit Dominus<verse eID="wisdom.9.13" />
        <verse sID="wisdom.9.14" osisID="wisdom.9.14" />cogitationes enim mortalium timidae et incertae providentiae nostrae<verse eID="wisdom.9.14" />
        <verse sID="wisdom.9.15" osisID="wisdom.9.15" />corpus enim quod corrumpitur adgravat animam et deprimit terrena inhabitatio sensum multa cogitantem<verse eID="wisdom.9.15" />
        <verse sID="wisdom.9.16" osisID="wisdom.9.16" />et difficile aestimamus quae in terra sunt et quae in prospectu sunt invenimus cum labore quae in caelis sunt autem quis investigavit<verse eID="wisdom.9.16" />
        <verse sID="wisdom.9.17" osisID="wisdom.9.17" />sensum autem tuum quis scivit nisi tu dederis sapientiam et miseris sanctum spiritum tuum de altissimis<verse eID="wisdom.9.17" />
        <verse sID="wisdom.9.18" osisID="wisdom.9.18" />et sic correctae sunt semitae eorum qui in terris sunt et quae tibi placent didicerunt homines<verse eID="wisdom.9.18" />
        <verse sID="wisdom.9.19" osisID="wisdom.9.19" />et per sapientiam sanati sunt<verse eID="wisdom.9.19" />
      </p>
      <chapter eID="wisdom.9" />
      <chapter sID="wisdom.10" osisID="wisdom.10" />
      <title>Chatper 10</title>
      <p>
        <verse sID="wisdom.10.1" osisID="wisdom.10.1" />haec illum qui primus finctus est patrem orbis terrarum cum solus esset creatus custodivit<verse eID="wisdom.10.1" />
        <verse sID="wisdom.10.2" osisID="wisdom.10.2" />et eduxit illum a delicto suo et dedit illi virtutem continendi omnia<verse eID="wisdom.10.2" />
        <verse sID="wisdom.10.3" osisID="wisdom.10.3" />ab hac ut recessit iniustus in ira sua per iram homicidii fraternitatis deperiit<verse eID="wisdom.10.3" />
        <verse sID="wisdom.10.4" osisID="wisdom.10.4" />propter quem cum aqua deleret terram iterum sanavit sapientia per contemptibile lignum iustum gubernans<verse eID="wisdom.10.4" />
        <verse sID="wisdom.10.5" osisID="wisdom.10.5" />haec et in consensu nequitiae cum se nationes contulissent scivit iustum et servavit sine querella Deo et in filii misericordia fortem custodivit<verse eID="wisdom.10.5" />
        <verse sID="wisdom.10.6" osisID="wisdom.10.6" />haec iustum a pereuntibus impiis liberavit fugientem descendentem ignem in Pentapoli<verse eID="wisdom.10.6" />
        <verse sID="wisdom.10.7" osisID="wisdom.10.7" />cuius in testimonium nequitiae fumigabunda constat deserta terra et incerto tempore fructus habentes arbores et incredibilis animae memoria stans figmentum salis<verse eID="wisdom.10.7" />
        <verse sID="wisdom.10.8" osisID="wisdom.10.8" />sapientiam enim praetereuntes non tantum in hoc lapsi sunt ut ignorarent bona sed et insipientiae suae reliquerunt hominibus memoriam ut in his quae peccaverunt nec latere potuissent<verse eID="wisdom.10.8" />
        <verse sID="wisdom.10.9" osisID="wisdom.10.9" />sapientia autem hos qui se observant a doloribus liberavit<verse eID="wisdom.10.9" />
        <verse sID="wisdom.10.10" osisID="wisdom.10.10" />haec profugum irae fratris iustum deduxit per vias rectas et ostendit illi regnum Dei et dedit illi scientiam sanctorum honestavit illum in laboribus et conplevit labores illius<verse eID="wisdom.10.10" />
        <verse sID="wisdom.10.11" osisID="wisdom.10.11" />in fraude circumvenientium illum adfuit et honestum illum fecit<verse eID="wisdom.10.11" />
        <verse sID="wisdom.10.12" osisID="wisdom.10.12" />custodivit illum ab inimicis et a seductoribus tutavit eum et certamen forte dedit illi ut vinceret ut sciret quoniam omnium potentior est sapientia<verse eID="wisdom.10.12" />
        <verse sID="wisdom.10.13" osisID="wisdom.10.13" />haec venditum iustum non dereliquit sed a peccatoribus liberavit illum descendit cum illo in foveam<verse eID="wisdom.10.13" />
        <verse sID="wisdom.10.14" osisID="wisdom.10.14" />et in vinculis non dereliquit illum donec adferret illi sceptrum regni et potentiam adversus eos qui eum deprimebant et mendaces ostendit qui maculaverunt ipsum et dedit illi claritatem aeternam<verse eID="wisdom.10.14" />
        <verse sID="wisdom.10.15" osisID="wisdom.10.15" />haec populum iustum et semen sine querella liberavit a nationibus quae illum conprimebant<verse eID="wisdom.10.15" />
        <verse sID="wisdom.10.16" osisID="wisdom.10.16" />intravit in animam servi Domini et stetit contra reges horrendos in portentis et signis<verse eID="wisdom.10.16" />
        <verse sID="wisdom.10.17" osisID="wisdom.10.17" />et reddidit iustis mercedem laborum suorum et deduxit illos in via mirabili et fuit illis in velamento diei et in luce stellarum nocte<verse eID="wisdom.10.17" />
        <verse sID="wisdom.10.18" osisID="wisdom.10.18" />transtulit illos mare Rubrum et transvexit illos per aquam nimiam<verse eID="wisdom.10.18" />
        <verse sID="wisdom.10.19" osisID="wisdom.10.19" />inimicos autem illorum demersit in mare et ab altitudine inferorum eduxit illos ideo iusti tulerunt spolia impiorum<verse eID="wisdom.10.19" />
        <verse sID="wisdom.10.20" osisID="wisdom.10.20" />et decantaverunt Domine nomen sanctum tuum et victricem manum tuam laudaverunt pariter<verse eID="wisdom.10.20" />
        <verse sID="wisdom.10.21" osisID="wisdom.10.21" />quoniam sapientia aperuit os mutorum et linguas infantium fecit dissertas<verse eID="wisdom.10.21" />
      </p>
      <chapter eID="wisdom.10" />
      <chapter sID="wisdom.11" osisID="wisdom.11" />
      <title>Chatper 11</title>
      <p>
        <verse sID="wisdom.11.1" osisID="wisdom.11.1" />direxit opera illorum in manibus prophetae sancti<verse eID="wisdom.11.1" />
        <verse sID="wisdom.11.2" osisID="wisdom.11.2" />iter fecerunt per deserta quae non inhabitabantur et in locis secretis fixerunt casas<verse eID="wisdom.11.2" />
        <verse sID="wisdom.11.3" osisID="wisdom.11.3" />steterunt contra hostes et de inimicis se vindicaverunt<verse eID="wisdom.11.3" />
        <verse sID="wisdom.11.4" osisID="wisdom.11.4" />sitierunt et invocaverunt te et data est illis de petra altissima aqua et requies sitis de lapide duro<verse eID="wisdom.11.4" />
        <verse sID="wisdom.11.5" osisID="wisdom.11.5" />per quae enim poenas passi sunt inimici illorum<verse eID="wisdom.11.5" />
        <verse sID="wisdom.11.6" osisID="wisdom.11.6" />per haec cum illis deesset bene cum illis actum est<verse eID="wisdom.11.6" />
        <verse sID="wisdom.11.7" osisID="wisdom.11.7" />nam pro fonte quidem sempiterni fluminis humanum sanguinem dedisti iniustis<verse eID="wisdom.11.7" />
        <verse sID="wisdom.11.8" osisID="wisdom.11.8" />qui comminuerentur in traductione infantum occisorum dedisti illis abundantem aquam insperate<verse eID="wisdom.11.8" />
        <verse sID="wisdom.11.9" osisID="wisdom.11.9" />ostendens per sitim quae tunc fuit quemadmodum tuos exaltares et adversarios illorum necares<verse eID="wisdom.11.9" />
        <verse sID="wisdom.11.10" osisID="wisdom.11.10" />cum enim temptati sunt et quidem cum misericordia disciplinam accipientes scierunt quemadmodum cum ira iudicati impii tormenta paterentur<verse eID="wisdom.11.10" />
        <verse sID="wisdom.11.11" osisID="wisdom.11.11" />hos quidem tamquam pater monens probasti illos autem tamquam durus rex interrogans condemnasti<verse eID="wisdom.11.11" />
        <verse sID="wisdom.11.12" osisID="wisdom.11.12" />absentes enim et praesentes similiter torquebantur<verse eID="wisdom.11.12" />
        <verse sID="wisdom.11.13" osisID="wisdom.11.13" />duplex enim illos acceperat taedium et gemitus cum memoria praeteritorum<verse eID="wisdom.11.13" />
        <verse sID="wisdom.11.14" osisID="wisdom.11.14" />cum enim audirent per sua tormenta bene secum agi commemorati sunt Dominum<verse eID="wisdom.11.14" />
        <verse sID="wisdom.11.15" osisID="wisdom.11.15" />quem enim in expositione prava proiectum deriserunt in finem eventus mirati sunt non similiter iustis faciens<verse eID="wisdom.11.15" />
        <verse sID="wisdom.11.16" osisID="wisdom.11.16" />pro cogitationibus autem insensatis iniquitates illorum quod quidam errantes colebant mutos serpentes et bestias supervacuas inmisisti illis multitudinem mutorum animalium in vindictam<verse eID="wisdom.11.16" />
        <verse sID="wisdom.11.17" osisID="wisdom.11.17" />ut scirent quia per quae peccat quis per haec et torquetur<verse eID="wisdom.11.17" />
        <verse sID="wisdom.11.18" osisID="wisdom.11.18" />non enim inpossibilis erat omnipotens manus tua quae creavit orbem terrarum ex materia invisa inmittere illis multitudinem ursorum aut audaces leones<verse eID="wisdom.11.18" />
        <verse sID="wisdom.11.19" osisID="wisdom.11.19" />aut novi generis ira plenas et ignotas bestias aut vaporem igneum spirantes aut odorem fumi proferentes aut horrendas ab oculis scintillas emittentes<verse eID="wisdom.11.19" />
        <verse sID="wisdom.11.20" osisID="wisdom.11.20" />quarum non solum laesura poterat illos exterminare sed et aspectus per timorem occidere<verse eID="wisdom.11.20" />
        <verse sID="wisdom.11.21" osisID="wisdom.11.21" />sed et sine his uno spiritu occidi poterant persecutionem passi ab ipsis factis suis et dispersi per spiritum virtutis tuae sed omnia mensura et numero et pondere disposuisti<verse eID="wisdom.11.21" />
        <verse sID="wisdom.11.22" osisID="wisdom.11.22" />multum enim valere tibi soli superat semper et virtuti brachii tui quis resistet<verse eID="wisdom.11.22" />
        <verse sID="wisdom.11.23" osisID="wisdom.11.23" />quoniam tamquam momentum staterae sic ante te est orbis terrarum et tamquam gutta roris antelucani quae descendit in terram<verse eID="wisdom.11.23" />
        <verse sID="wisdom.11.24" osisID="wisdom.11.24" />sed misereris omnium quoniam omnia potes et dissimulas peccata hominum propter paenitentiam<verse eID="wisdom.11.24" />
        <verse sID="wisdom.11.25" osisID="wisdom.11.25" />diligis enim omnia quae sunt et nihil odisti horum quae fecisti nec enim odiens aliquid constituisti<verse eID="wisdom.11.25" />
        <verse sID="wisdom.11.26" osisID="wisdom.11.26" />quomodo autem posset aliquid permanere nisi tu voluisses aut quod a te vocatum non esset conservaretur<verse eID="wisdom.11.26" />
        <verse sID="wisdom.11.27" osisID="wisdom.11.27" />parcis autem omnibus quoniam tua sunt Domine qui animas amas<verse eID="wisdom.11.27" />
      </p>
      <chapter eID="wisdom.11" />
      <chapter sID="wisdom.12" osisID="wisdom.12" />
      <title>Chatper 12</title>
      <p>
        <verse sID="wisdom.12.1" osisID="wisdom.12.1" />bonus enim spiritus tuus est in omnibus<verse eID="wisdom.12.1" />
        <verse sID="wisdom.12.2" osisID="wisdom.12.2" />propter quod hos qui exerrant partibus corripis et de quibus peccant admonens adloqueris ut relicta malitia credant in te Domine<verse eID="wisdom.12.2" />
        <verse sID="wisdom.12.3" osisID="wisdom.12.3" />et illos enim antiquos inhabitatores sanctae tuae terrae odiens<verse eID="wisdom.12.3" />
        <verse sID="wisdom.12.4" osisID="wisdom.12.4" />quoniam odibilia tibi opera faciebant per medicamina et sacrificia iniusta<verse eID="wisdom.12.4" />
        <verse sID="wisdom.12.5" osisID="wisdom.12.5" />et filiorum necatores sine misericordia et comestores viscerum hominum devorationem et sanguinis a medio sacramento tuo<verse eID="wisdom.12.5" />
        <verse sID="wisdom.12.6" osisID="wisdom.12.6" />et auctores parentes animarum inauxiliatarum voluisti perdere per manus parentum nostrorum<verse eID="wisdom.12.6" />
        <verse sID="wisdom.12.7" osisID="wisdom.12.7" />ut dignam perciperent peregrinationem puerorum Dei quae tibi omnium carior est terra<verse eID="wisdom.12.7" />
        <verse sID="wisdom.12.8" osisID="wisdom.12.8" />sed et his tamquam hominibus pepercisti et misisti antecessores exercitus tui vespas ut illos paulatim exterminarent<verse eID="wisdom.12.8" />
        <verse sID="wisdom.12.9" osisID="wisdom.12.9" />non quia inpotens eras in bello subicere impios iustis aut bestiis saevis aut verbo duro simul exterminare<verse eID="wisdom.12.9" />
        <verse sID="wisdom.12.10" osisID="wisdom.12.10" />sed partibus iudicans dabas locum paenitentiae non ignorans quoniam nequa est natio illorum et naturalis malitia ipsorum et quoniam non poterat mutari cogitatio illorum in perpetuum<verse eID="wisdom.12.10" />
        <verse sID="wisdom.12.11" osisID="wisdom.12.11" />semen enim erat maledictum ab initio nec timens aliquem veniam dabas peccatis illorum<verse eID="wisdom.12.11" />
        <verse sID="wisdom.12.12" osisID="wisdom.12.12" />quis enim dicet tibi quid fecisti aut quis stabit contra iudicium tuum aut quis in conspectum tuum veniet vindex iniquorum hominum aut quis tibi inputabit si nationes perierint quas tu fecisti<verse eID="wisdom.12.12" />
        <verse sID="wisdom.12.13" osisID="wisdom.12.13" />nec enim est alius Deus quam tu cuius cura est de omnibus ut ostendas quoniam non iniuste iudicasti<verse eID="wisdom.12.13" />
        <verse sID="wisdom.12.14" osisID="wisdom.12.14" />neque rex neque tyrannus in conspectu tuo inquirent de his quos perdidisti<verse eID="wisdom.12.14" />
        <verse sID="wisdom.12.15" osisID="wisdom.12.15" />cum sis ergo iustus iuste omnia disponis ipsum quoque qui non debet puniri condemnas exterum aestimas a tua virtute<verse eID="wisdom.12.15" />
        <verse sID="wisdom.12.16" osisID="wisdom.12.16" />virtus enim tua iustitiae initium est et ob hoc quod omnium Dominus es omnibus te parcere facis<verse eID="wisdom.12.16" />
        <verse sID="wisdom.12.17" osisID="wisdom.12.17" />virtutem enim ostendis tu qui non crederis esse in virtute consummatus et hos qui sciunt audaciam traducis<verse eID="wisdom.12.17" />
        <verse sID="wisdom.12.18" osisID="wisdom.12.18" />tu autem dominator virtutis cum tranquillitate iudicas et cum magna reverentia disponis nos subest enim tibi cum voles posse<verse eID="wisdom.12.18" />
        <verse sID="wisdom.12.19" osisID="wisdom.12.19" />docuisti autem populum tuum per talia opera quoniam oportet iustum esse et humanum et bonae spei fecisti filios tuos quoniam das locum in peccatis paenitentiae<verse eID="wisdom.12.19" />
        <verse sID="wisdom.12.20" osisID="wisdom.12.20" />si enim inimicos servorum tuorum et debitos morti cum tanta cruciasti adtentione et liberasti dans tempus et locum per quae possint mutari a malitia<verse eID="wisdom.12.20" />
        <verse sID="wisdom.12.21" osisID="wisdom.12.21" />cum quanta diligentia iudicasti filios tuos quorum parentibus iuramenta et conventiones dedisti bonarum promissionum<verse eID="wisdom.12.21" />
        <verse sID="wisdom.12.22" osisID="wisdom.12.22" />cum ergo nobis disciplinam das inimicos nostros multipliciter flagellas ut bonitatem tuam cogitemus iudicantes et cum de nobis iudicatur speremus misericordiam<verse eID="wisdom.12.22" />
        <verse sID="wisdom.12.23" osisID="wisdom.12.23" />unde et illis qui in vita sua insensate et iniuste vixerunt per haec quae coluerunt dedisti summa tormenta<verse eID="wisdom.12.23" />
        <verse sID="wisdom.12.24" osisID="wisdom.12.24" />etenim in erroris via diutius erraverunt deos aestimantes haec quae in animalibus sunt supervacua infantum insensatorum more viventes<verse eID="wisdom.12.24" />
        <verse sID="wisdom.12.25" osisID="wisdom.12.25" />propter hoc tamquam pueris insensatis iudicium in derisum dedisti<verse eID="wisdom.12.25" />
        <verse sID="wisdom.12.26" osisID="wisdom.12.26" />qui autem ludibriis increpationis non correpti sunt dignum Dei iudicium experti sunt<verse eID="wisdom.12.26" />
        <verse sID="wisdom.12.27" osisID="wisdom.12.27" />in his enim quae patiebantur moleste ferebant in quibus patientes indignabantur per haec quos putabant deos in ipsis cum exterminarentur videntes illum quem olim negabant se nosse Deum verum agnoverunt propter quod et finis condemnationis illis veniet<verse eID="wisdom.12.27" />
      </p>
      <chapter eID="wisdom.12" />
      <chapter sID="wisdom.13" osisID="wisdom.13" />
      <title>Chatper 13</title>
      <p>
        <verse sID="wisdom.13.1" osisID="wisdom.13.1" />vani sunt autem omnes homines quibus non subest scientia Dei et de his quae videntur bona non potuerunt intellegere eum qui est neque operibus adtendentes agnoverunt quis esset artifex<verse eID="wisdom.13.1" />
        <verse sID="wisdom.13.2" osisID="wisdom.13.2" />sed aut ignem aut spiritum aut citatum aerem aut gyrum stellarum aut nimiam aquam aut solem et lunam rectores orbis terrarum deos putaverunt<verse eID="wisdom.13.2" />
        <verse sID="wisdom.13.3" osisID="wisdom.13.3" />quorum si specie delectati deos putaverunt sciant quanto dominator eorum speciosior est speciei enim generator haec omnia constituit<verse eID="wisdom.13.3" />
        <verse sID="wisdom.13.4" osisID="wisdom.13.4" />aut si virtutem et opera eorum mirati sunt intellegant ab ipsis quoniam qui haec constituit fortior est illis<verse eID="wisdom.13.4" />
        <verse sID="wisdom.13.5" osisID="wisdom.13.5" />a magnitudine enim speciei et creaturae cognoscibiliter poterit horum creator videri<verse eID="wisdom.13.5" />
        <verse sID="wisdom.13.6" osisID="wisdom.13.6" />sed tamen adhuc in his minor est querella et hii enim fortassis errant Deum quaerentes et volentes invenire<verse eID="wisdom.13.6" />
        <verse sID="wisdom.13.7" osisID="wisdom.13.7" />etenim cum in operibus illius conversentur inquirunt et persuasum habent quoniam bona sunt quae videntur<verse eID="wisdom.13.7" />
        <verse sID="wisdom.13.8" osisID="wisdom.13.8" />iterum autem nec his debet ignosci<verse eID="wisdom.13.8" />
        <verse sID="wisdom.13.9" osisID="wisdom.13.9" />si enim tantum potuerunt scire ut possent aestimare saeculum quomodo huius Dominum non facilius invenerunt<verse eID="wisdom.13.9" />
        <verse sID="wisdom.13.10" osisID="wisdom.13.10" />infelices autem sunt et inter mortuos spes illorum est qui appellaverunt deos opera manuum hominum aurum et argentum artis inventionem similitudines animalium aut lapidem inutilem opus manus antiquae<verse eID="wisdom.13.10" />
        <verse sID="wisdom.13.11" osisID="wisdom.13.11" />aut si quis artifex faber de silva lignum rectum secaverit et huius docte eradat omnem corticem et arte sua usus diligenter fabricet vas utile in conversatione vitae<verse eID="wisdom.13.11" />
        <verse sID="wisdom.13.12" osisID="wisdom.13.12" />reliquias autem eius operis ad praeparationem escae abutatur<verse eID="wisdom.13.12" />
        <verse sID="wisdom.13.13" osisID="wisdom.13.13" />et reliquum horum quod ad nullos usus facit lignum curvum et verticibus plenum sculpat diligenter per vacuitatem suam et per scientiam artis suae figuret illud et adsimilet illud imagini hominis<verse eID="wisdom.13.13" />
        <verse sID="wisdom.13.14" osisID="wisdom.13.14" />aut alicui ex animalibus illud conparet perliniens lubrica et rubicundum faciens fuco colorem illius et omnem maculam quae in illo est perliniens<verse eID="wisdom.13.14" />
        <verse sID="wisdom.13.15" osisID="wisdom.13.15" />et faciat ei dignam habitationem in pariete ponens illud confirmans ferro<verse eID="wisdom.13.15" />
        <verse sID="wisdom.13.16" osisID="wisdom.13.16" />ne forte cadat prospiciens illi sciens quoniam non potest se adiuvare imago enim est et opus est illi adiutorio<verse eID="wisdom.13.16" />
        <verse sID="wisdom.13.17" osisID="wisdom.13.17" />et de substantia sua et filiis suis et nuptiis votum faciens inquirit non erubescit loqui cum illo qui sine anima est<verse eID="wisdom.13.17" />
        <verse sID="wisdom.13.18" osisID="wisdom.13.18" />et pro sanitate quidem infirmum deprecatur et pro vita mortuum rogat et in adiutorium inutilem invocat<verse eID="wisdom.13.18" />
        <verse sID="wisdom.13.19" osisID="wisdom.13.19" />et pro itinere petit ab hoc qui ambulare non potest et de adquirendo et de operando et de omnium rerum eventu petit ab eo qui in omnibus est inutilis<verse eID="wisdom.13.19" />
      </p>
      <chapter eID="wisdom.13" />
      <chapter sID="wisdom.14" osisID="wisdom.14" />
      <title>Chatper 14</title>
      <p>
        <verse sID="wisdom.14.1" osisID="wisdom.14.1" />iterum alius navigare cogitans et per feros fluctus incipiens iter facere ligno portante se fragilius lignum invocat<verse eID="wisdom.14.1" />
        <verse sID="wisdom.14.2" osisID="wisdom.14.2" />illud enim cupiditas adquirendi excogitavit et artifex sapientia fabricavit sua<verse eID="wisdom.14.2" />
        <verse sID="wisdom.14.3" osisID="wisdom.14.3" />tua autem pater gubernat providentia quoniam dedisti et in mari viam et inter fluctus semitam firmissimam<verse eID="wisdom.14.3" />
        <verse sID="wisdom.14.4" osisID="wisdom.14.4" />ostendens quoniam potes ex omnibus sanare etiam si sine rate aliquis adeat<verse eID="wisdom.14.4" />
        <verse sID="wisdom.14.5" osisID="wisdom.14.5" />sed ut non esset vacua sapientiae tuae opera propter hoc etiam exiguo ligno credunt homines animas suas et transeuntes mare per ratem liberati sunt<verse eID="wisdom.14.5" />
        <verse sID="wisdom.14.6" osisID="wisdom.14.6" />sed ab initio cum perirent superbi gigantes spes orbis terrarum ad ratem confugiens remisit saeculo semen nativitatis quae manu tua erat gubernata<verse eID="wisdom.14.6" />
        <verse sID="wisdom.14.7" osisID="wisdom.14.7" />benedictum est enim lignum per quod fit iustitia<verse eID="wisdom.14.7" />
        <verse sID="wisdom.14.8" osisID="wisdom.14.8" />per manus autem quod fit maledictum et ipsum et qui fecit illud quia ille quidem operatus est illud autem cum esset fragile Deus cognominatus est<verse eID="wisdom.14.8" />
        <verse sID="wisdom.14.9" osisID="wisdom.14.9" />similiter autem odio sunt Deo impius et impietas eius<verse eID="wisdom.14.9" />
        <verse sID="wisdom.14.10" osisID="wisdom.14.10" />etenim quod factum est cum illo qui fecit tormenta patietur<verse eID="wisdom.14.10" />
        <verse sID="wisdom.14.11" osisID="wisdom.14.11" />propter hoc et idolis nationum non erit respectus quoniam creaturae Dei in odium factae sunt et in temptationem animis hominum et in muscipulum pedibus insipientium<verse eID="wisdom.14.11" />
        <verse sID="wisdom.14.12" osisID="wisdom.14.12" />initium enim fornicationis est exquisitio idolorum et adinventio illorum corruptio vitae est<verse eID="wisdom.14.12" />
        <verse sID="wisdom.14.13" osisID="wisdom.14.13" />neque erant ab initio neque erunt in perpetuum<verse eID="wisdom.14.13" />
        <verse sID="wisdom.14.14" osisID="wisdom.14.14" />supervacuitas enim hominum venit in orbem terrarum et ideo brevis illorum finis inventus est<verse eID="wisdom.14.14" />
        <verse sID="wisdom.14.15" osisID="wisdom.14.15" />acerbo enim luctu dolens pater cito sibi filii rapti faciens imaginem illum qui tunc homo mortuus fuerat nunc tamquam deum colere coepit et constituit inter servos suos sacra et sacrificia<verse eID="wisdom.14.15" />
        <verse sID="wisdom.14.16" osisID="wisdom.14.16" />deinde interveniente tempore convalescente iniqua consuetudine hic error tamquam lex custodita est et tyrannorum imperio colebantur figmenta<verse eID="wisdom.14.16" />
        <verse sID="wisdom.14.17" osisID="wisdom.14.17" />hos quos in palam honorare non poterant homines propter quod longe essent e longinquo figura illorum adlata evidentem imaginem regis quem honorare volebant fecerunt ut illum qui aberat tamquam praesentem colerent sua sollicitudine<verse eID="wisdom.14.17" />
        <verse sID="wisdom.14.18" osisID="wisdom.14.18" />provexit autem ad horum culturam et hos qui ignorabant artificis eximia diligentia<verse eID="wisdom.14.18" />
        <verse sID="wisdom.14.19" osisID="wisdom.14.19" />ille enim volens placere illi qui se adsumpsit elaboravit arte sua ut similitudinem in melius figuraret<verse eID="wisdom.14.19" />
        <verse sID="wisdom.14.20" osisID="wisdom.14.20" />multitudo autem adducta per speciem operis eum qui ante tempus tamquam homo honoratus fuerat nunc deum existimaverunt<verse eID="wisdom.14.20" />
        <verse sID="wisdom.14.21" osisID="wisdom.14.21" />et haec fuit vitae humanae deceptio quoniam aut adfectui aut regibus deservientes homines incommunicabile nomen lapidibus et lignis inposuerunt<verse eID="wisdom.14.21" />
        <verse sID="wisdom.14.22" osisID="wisdom.14.22" />et non sufficerat errasse eos circa Dei scientiam sed et in magno viventes inscientiae bello tot et tam magna mala pacem appellant<verse eID="wisdom.14.22" />
        <verse sID="wisdom.14.23" osisID="wisdom.14.23" />aut enim filios suos sacrificantes aut obscura sacrificia facientes aut insaniae plenas vigilias habentes<verse eID="wisdom.14.23" />
        <verse sID="wisdom.14.24" osisID="wisdom.14.24" />neque vitam neque nuptias mundas iam custodiunt sed alius alium per invidiam occidit aut adulterans contristat<verse eID="wisdom.14.24" />
        <verse sID="wisdom.14.25" osisID="wisdom.14.25" />et omnia commixta sunt sanguis homicidium furtum et fictio corruptio infidelitas turbatio et periurium tumultus bonorum<verse eID="wisdom.14.25" />
        <verse sID="wisdom.14.26" osisID="wisdom.14.26" />Domini inmemoratio animarum inquinatio nativitatis inmutatio nuptiarum inconstantia moechiae et inpudicitia<verse eID="wisdom.14.26" />
        <verse sID="wisdom.14.27" osisID="wisdom.14.27" />infandorum enim idolorum cultura omnis mali causa est et initium et finis<verse eID="wisdom.14.27" />
        <verse sID="wisdom.14.28" osisID="wisdom.14.28" />aut enim dum laetantur insaniunt aut vaticinantur falsa aut vivunt iniuste aut periurant cito<verse eID="wisdom.14.28" />
        <verse sID="wisdom.14.29" osisID="wisdom.14.29" />dum enim confidunt in idolis quae sunt sine anima male iurantes renoceri se non sperant<verse eID="wisdom.14.29" />
        <verse sID="wisdom.14.30" osisID="wisdom.14.30" />utraque ergo illis evenient digne quoniam male senserunt de Deo adtendentes idolis et iniuste iuraverunt in dolo contemnentes iustitiam<verse eID="wisdom.14.30" />
        <verse sID="wisdom.14.31" osisID="wisdom.14.31" />non enim iurantium est virtus sed peccantium poena perambulat semper in iniustorum praevaricationem<verse eID="wisdom.14.31" />
      </p>
      <chapter eID="wisdom.14" />
      <chapter sID="wisdom.15" osisID="wisdom.15" />
      <title>Chatper 15</title>
      <p>
        <verse sID="wisdom.15.1" osisID="wisdom.15.1" />tu autem Deus noster suavis et verus es patiens et misericordia disponens omnia<verse eID="wisdom.15.1" />
        <verse sID="wisdom.15.2" osisID="wisdom.15.2" />etenim si peccaverimus tui sumus scientes magnitudinem tuam et si non peccaverimus scimus quoniam apud te sumus conputati<verse eID="wisdom.15.2" />
        <verse sID="wisdom.15.3" osisID="wisdom.15.3" />nosse enim te consummata iustitia est et scire iustitiam et virtutem tuam radix est inmortalitatis<verse eID="wisdom.15.3" />
        <verse sID="wisdom.15.4" osisID="wisdom.15.4" />non enim in errorem induxit nos hominum malae artis excogitatio nec umbra picturae labor sine fructu effigies sculpta per varios colores<verse eID="wisdom.15.4" />
        <verse sID="wisdom.15.5" osisID="wisdom.15.5" />cuius aspectus insensato dat concupiscentiam et diligit mortuae imaginis effigiem sine anima<verse eID="wisdom.15.5" />
        <verse sID="wisdom.15.6" osisID="wisdom.15.6" />malorum amatores digni qui spem in talibus habent et qui faciunt illos et qui diligunt et qui colunt<verse eID="wisdom.15.6" />
        <verse sID="wisdom.15.7" osisID="wisdom.15.7" />sed et figulus mollem terram premens laboriose fingit ad usus nostros unumquodque vas et de eodem luto fingit quae munda sunt in usum vasa similiter et quae his sunt contraria horum autem vasorum qui sit usus iudex est figulus<verse eID="wisdom.15.7" />
        <verse sID="wisdom.15.8" osisID="wisdom.15.8" />et cum labore vanum deum de eodem fingit luto ille qui paulo ante de terra factus fuerat et post pusillum se ducit unde acceptus est repetitus debitum animae quem habebat<verse eID="wisdom.15.8" />
        <verse sID="wisdom.15.9" osisID="wisdom.15.9" />sed est illi cura non quia laboraturus est nec quoniam brevis illi vita est sed concertatur aurificibus et argentariis sed et aerarios imitatur et gloriam praefert quoniam res supervacuas fingit<verse eID="wisdom.15.9" />
        <verse sID="wisdom.15.10" osisID="wisdom.15.10" />cinis est cor eius et terra supervacua spes illius et luto vilior vita illius<verse eID="wisdom.15.10" />
        <verse sID="wisdom.15.11" osisID="wisdom.15.11" />quoniam ignoravit qui se finxit et qui inspiravit illi animam quae operatur et qui insuflavit spiritum vitalem<verse eID="wisdom.15.11" />
        <verse sID="wisdom.15.12" osisID="wisdom.15.12" />sed aestimaverunt ludum esse vitam nostram et conversationem vitae conpositam ad lucrum et oportere undecumque etiam ex malo adquirere<verse eID="wisdom.15.12" />
        <verse sID="wisdom.15.13" osisID="wisdom.15.13" />hic enim super omnes scit se delinquere qui ex terrae materia fragilia vasa et sculptilia fingit<verse eID="wisdom.15.13" />
        <verse sID="wisdom.15.14" osisID="wisdom.15.14" />omnes enim insipientes et infelices supra modum animae superbi sunt inimici populi tui et imperantes illi<verse eID="wisdom.15.14" />
        <verse sID="wisdom.15.15" osisID="wisdom.15.15" />quoniam omnia idola nationum aestimaverunt deos quibus neque oculorum visus est ad videndum neque nares ad percipiendum spiritum neque aures ad audiendum nec digiti manuum ad tractandum sed et pedes eorum pigri ad ambulandum<verse eID="wisdom.15.15" />
        <verse sID="wisdom.15.16" osisID="wisdom.15.16" />homo enim fecit illos et qui spiritum mutuatus est is finxit illos nemo enim sibi similem homo poterit deum fingere<verse eID="wisdom.15.16" />
        <verse sID="wisdom.15.17" osisID="wisdom.15.17" />cum sit enim mortalis mortuum fingit manibus iniquis melior est enim ipse his quos colit quia ipse quidem vixit cum esset mortalis illi autem numquam<verse eID="wisdom.15.17" />
        <verse sID="wisdom.15.18" osisID="wisdom.15.18" />sed et animalia miserrima colunt insensate enim conparata his aliis sunt deteriora<verse eID="wisdom.15.18" />
        <verse sID="wisdom.15.19" osisID="wisdom.15.19" />sed nec aspectu aliquis ex his animalibus bona potest conspicere effugit autem Dei laudem et benedictionem eius<verse eID="wisdom.15.19" />
      </p>
      <chapter eID="wisdom.15" />
      <chapter sID="wisdom.16" osisID="wisdom.16" />
      <title>Chatper 16</title>
      <p>
        <verse sID="wisdom.16.1" osisID="wisdom.16.1" />propter hoc per his similia passi sunt digne tormenta et per multitudinem bestiarum exterminati sunt<verse eID="wisdom.16.1" />
        <verse sID="wisdom.16.2" osisID="wisdom.16.2" />pro quibus tormentis bene disposuisti populum tuum quibus dedisti concupiscentiam delectamenti sui novum saporem escam parans eis ortygometram<verse eID="wisdom.16.2" />
        <verse sID="wisdom.16.3" osisID="wisdom.16.3" />ut illi quidem concupiscentes escam propter ea quae illis ostensa et missa sunt etiam a necessaria concupiscentia averterentur hi autem in brevi inopes facti novam gustaverunt escam<verse eID="wisdom.16.3" />
        <verse sID="wisdom.16.4" osisID="wisdom.16.4" />oportebat enim illis quidem sine excusatione supervenire interitum exercentibus tyrannidem his autem tantum ostendere quemadmodum inimici illorum exterminabantur<verse eID="wisdom.16.4" />
        <verse sID="wisdom.16.5" osisID="wisdom.16.5" />etenim cum supervenit illis saeva bestiarum ira morsibus perversarum colubrarum exterminabantur<verse eID="wisdom.16.5" />
        <verse sID="wisdom.16.6" osisID="wisdom.16.6" />non in perpetuum permansit ira tua sed ad correptionem in brevi turbati sunt signum habentes salutis ad commemorationem mandati legis tuae<verse eID="wisdom.16.6" />
        <verse sID="wisdom.16.7" osisID="wisdom.16.7" />qui enim conversus est non per hoc quod videbat sanabatur sed per te omnium salvatorem<verse eID="wisdom.16.7" />
        <verse sID="wisdom.16.8" osisID="wisdom.16.8" />et in hoc autem ostendisti inimicis nostris quia tu es qui liberas ab omni malo<verse eID="wisdom.16.8" />
        <verse sID="wisdom.16.9" osisID="wisdom.16.9" />illos enim lucustarum et muscarum occiderunt morsus et non est inventa sanitas animae illorum quia digni erant ab huiusmodi exterminari<verse eID="wisdom.16.9" />
        <verse sID="wisdom.16.10" osisID="wisdom.16.10" />filios autem tuos nec draconum venenatorum vicerunt dentes misericordia enim tua adveniens sanabat illos<verse eID="wisdom.16.10" />
        <verse sID="wisdom.16.11" osisID="wisdom.16.11" />in memoria enim sermonum tuorum examinabantur et salvabantur ne in altam incidentes oblivionem non possent tuo uti adiutorio<verse eID="wisdom.16.11" />
        <verse sID="wisdom.16.12" osisID="wisdom.16.12" />etenim neque herba neque malagma sanavit illos sed tuus Domine sermo qui sanat omnia<verse eID="wisdom.16.12" />
        <verse sID="wisdom.16.13" osisID="wisdom.16.13" />tu enim vitae et mortis habes potestatem et deducis ad portas mortis et reducis<verse eID="wisdom.16.13" />
        <verse sID="wisdom.16.14" osisID="wisdom.16.14" />homo autem occidit quidem per malitiam animam suam et cum exibit spiritus non revertetur nec revocabit animam quae recepta est<verse eID="wisdom.16.14" />
        <verse sID="wisdom.16.15" osisID="wisdom.16.15" />sed tuam manum effugere inpossibile est<verse eID="wisdom.16.15" />
        <verse sID="wisdom.16.16" osisID="wisdom.16.16" />negantes enim nosse te impii per fortitudinem brachii tui flagellati sunt novis aquis et grandinibus et pluviis persecutionem passi et per ignem consummati<verse eID="wisdom.16.16" />
        <verse sID="wisdom.16.17" osisID="wisdom.16.17" />quod enim mirabile erat in aqua quae omnia extinguit plus ignis valebat vindex est enim orbis iustorum<verse eID="wisdom.16.17" />
        <verse sID="wisdom.16.18" osisID="wisdom.16.18" />quodam enim tempore mansuetabatur ignis ne conburerentur quae ad impios missa erant animalia sed ut ipsi videntes scirent quoniam Dei iudicio patiuntur persecutionem<verse eID="wisdom.16.18" />
        <verse sID="wisdom.16.19" osisID="wisdom.16.19" />et quodam tempore in aqua super virtutem ignis ardebat ut iniquae terrae nationem exterminaret<verse eID="wisdom.16.19" />
        <verse sID="wisdom.16.20" osisID="wisdom.16.20" />pro quibus angelorum esca nutristi populum tuum et paratum panem e caelo praestitisti illis sine labore omne delectamentum in se habentem et omnis saporis suavitatem<verse eID="wisdom.16.20" />
        <verse sID="wisdom.16.21" osisID="wisdom.16.21" />substantia enim tua dulcedinem tuam quam in filios habes ostendebat et serviens uniuscuiusque voluntati ad quod quis volebat convertebatur<verse eID="wisdom.16.21" />
        <verse sID="wisdom.16.22" osisID="wisdom.16.22" />nix autem et glacies sustinebant vim ignis et non tabescebant ut scirent quoniam fructus inimicorum exterminabat ignis ardens in grandine et pluvia coruscans<verse eID="wisdom.16.22" />
        <verse sID="wisdom.16.23" osisID="wisdom.16.23" />hoc autem iterum ut nutrirentur iusti etiam suae virtutis oblitus est<verse eID="wisdom.16.23" />
        <verse sID="wisdom.16.24" osisID="wisdom.16.24" />creatura enim tibi factori deserviens excandescit in tormentum adversus iniustos et lenior fit ad benefaciendum pro his qui in te confidunt<verse eID="wisdom.16.24" />
        <verse sID="wisdom.16.25" osisID="wisdom.16.25" />propter hoc et tunc in omnia transfigurata omnium nutrici gratiae tuae deserviebant ad voluntatem horum qui a te desiderati sunt<verse eID="wisdom.16.25" />
        <verse sID="wisdom.16.26" osisID="wisdom.16.26" />ut scirent filii tui quos dilexisti Domine quoniam non nativitatis fructus pascunt homines sed sermo tuus hos qui in te crediderint conservat<verse eID="wisdom.16.26" />
        <verse sID="wisdom.16.27" osisID="wisdom.16.27" />quod enim ab igni non poterat exterminari statim ab exiguo radio solis calefactum tabescebat<verse eID="wisdom.16.27" />
        <verse sID="wisdom.16.28" osisID="wisdom.16.28" />ut notum omnibus esset quoniam oportet praevenire solem ad benedictionem tuam et ad orientem lucis tibi adorare<verse eID="wisdom.16.28" />
        <verse sID="wisdom.16.29" osisID="wisdom.16.29" />ingrati enim fides tamquam hibernalis glacies tabescit et disperiet tamquam aqua supervacua<verse eID="wisdom.16.29" />
      </p>
      <chapter eID="wisdom.16" />
      <chapter sID="wisdom.17" osisID="wisdom.17" />
      <title>Chatper 17</title>
      <p>
        <verse sID="wisdom.17.1" osisID="wisdom.17.1" />magna enim sunt iudicia tua et inenarrabilia verba tua propter hoc indisciplinatae animae erraverunt<verse eID="wisdom.17.1" />
        <verse sID="wisdom.17.2" osisID="wisdom.17.2" />dum enim persuasum habent iniqui posse dominari nationi sanctae vinculis tenebrarum et longae noctis conpediti inclusi sub tectis fugitivi perpetuae providentiae iacuerunt<verse eID="wisdom.17.2" />
        <verse sID="wisdom.17.3" osisID="wisdom.17.3" />et dum putant se latere in obscuris peccatis tenebroso oblivionis velamento dispersi sunt paventes horrende et cum admiratione nimia perturbati<verse eID="wisdom.17.3" />
        <verse sID="wisdom.17.4" osisID="wisdom.17.4" />neque enim quae continebat illos spelunca sine timore custodiebat quoniam sonitus descendens perturbabat illos et personae tristes apparentes pavorem illis praestabant<verse eID="wisdom.17.4" />
        <verse sID="wisdom.17.5" osisID="wisdom.17.5" />et ignis quidem nulla vis poterat illis lumen praebere nec siderum limpidae flammae inluminare poterant illam noctem horrendam<verse eID="wisdom.17.5" />
        <verse sID="wisdom.17.6" osisID="wisdom.17.6" />apparebat autem illis subitaneus ignis timore plenus et timore percussi illius quae non videbatur faciei aestimabant deteriora esse quae videbantur<verse eID="wisdom.17.6" />
        <verse sID="wisdom.17.7" osisID="wisdom.17.7" />et magicae artis adpositi erant derisus et sapientiae gloriae correptio cum contumelia<verse eID="wisdom.17.7" />
        <verse sID="wisdom.17.8" osisID="wisdom.17.8" />illi enim qui promittebant timores turbationes expellere se ab anima languente hi cum derisu pleni timore languebant<verse eID="wisdom.17.8" />
        <verse sID="wisdom.17.9" osisID="wisdom.17.9" />nam et si nihil illos ex monstris perturbabat transitu animalium et serpentium sibilatione commoti tremebundi peribant et aerem quem nulla ratione quis effugere posset negantes se videre<verse eID="wisdom.17.9" />
        <verse sID="wisdom.17.10" osisID="wisdom.17.10" />cum sit enim timida nequitia dat testimonium condemnata semper enim praesumit saeva conturbata conscientia<verse eID="wisdom.17.10" />
        <verse sID="wisdom.17.11" osisID="wisdom.17.11" />nihil enim est timor nisi praesumptionis adiutorium proditio cogitationis auxiliorum<verse eID="wisdom.17.11" />
        <verse sID="wisdom.17.12" osisID="wisdom.17.12" />et dum ab intro minor est expectatio maiorem putat scientiam eius causae de qua tormentum praestat<verse eID="wisdom.17.12" />
        <verse sID="wisdom.17.13" osisID="wisdom.17.13" />illi autem qui inpotentem vere noctem et ab infimis et ab altissimis inferis supervenientem eundem somnum dormientes<verse eID="wisdom.17.13" />
        <verse sID="wisdom.17.14" osisID="wisdom.17.14" />aliquando monstrorum exagitabantur timore aliquando animae deficiebant traductione subitaneus enim illis et insperatus timor supervenerat<verse eID="wisdom.17.14" />
        <verse sID="wisdom.17.15" osisID="wisdom.17.15" />deinde si quicumque ex illis decidisset custodiebatur in carcere sine ferro reclusus<verse eID="wisdom.17.15" />
        <verse sID="wisdom.17.16" osisID="wisdom.17.16" />si enim rusticus quis erat aut pastor aut agri laborum operarius praeoccupatus esset ineffugibilem sustinebat necessitatem<verse eID="wisdom.17.16" />
        <verse sID="wisdom.17.17" osisID="wisdom.17.17" />una enim catena tenebrarum omnes erant conligati sive spiritus sibilans aut inter spissos ramos avium sonus suavis aut vis aquae decurrentis nimium<verse eID="wisdom.17.17" />
        <verse sID="wisdom.17.18" osisID="wisdom.17.18" />aut sonus validus praecipitarum petrarum aut ludentium animalium cursus invisus aut mugientium valida bestiarum vox aut resonans de altissimis montibus echo deficientes faciebat illos prae timore<verse eID="wisdom.17.18" />
        <verse sID="wisdom.17.19" osisID="wisdom.17.19" />omnis enim orbis terrarum limpido luminabatur lumine et non inpeditis operibus continebatur<verse eID="wisdom.17.19" />
        <verse sID="wisdom.17.20" osisID="wisdom.17.20" />solis autem illis superposita erat gravis nox imago tenebrarum quae superventura illis erat ipsi ergo sibi erant graviores tenebris<verse eID="wisdom.17.20" />
      </p>
      <chapter eID="wisdom.17" />
      <chapter sID="wisdom.18" osisID="wisdom.18" />
      <title>Chatper 18</title>
      <p>
        <verse sID="wisdom.18.1" osisID="wisdom.18.1" />sanctis autem tuis maxima erat lux et horum quidem vocem audiebant sed figuram non videbant et quia non et ipsi per eadem passi erant magnificabant<verse eID="wisdom.18.1" />
        <verse sID="wisdom.18.2" osisID="wisdom.18.2" />et qui ante laesi erant quoniam non laedebantur gratias agebant et ut esset differentia donum petebant<verse eID="wisdom.18.2" />
        <verse sID="wisdom.18.3" osisID="wisdom.18.3" />propter quod igni ardentem columnam ducem habuerunt ignotae viae et solem sine laesura boni hospitii praestitisti<verse eID="wisdom.18.3" />
        <verse sID="wisdom.18.4" osisID="wisdom.18.4" />digni quidem illi carere luce et pati carcerem tenebrarum qui inclusos custodiebant filios tuos per quos incipiebat incorruptum legis lumen saeculo dari<verse eID="wisdom.18.4" />
        <verse sID="wisdom.18.5" osisID="wisdom.18.5" />cum cogitarent iustorum occidere infantes et uno exposito filio et liberato in traductionem illorum multitudinem filiorum abstulisti et pariter illos perdidisti in aquam validam<verse eID="wisdom.18.5" />
        <verse sID="wisdom.18.6" osisID="wisdom.18.6" />illa nox ante cognita est a parentibus nostris ut vere scientes quibus iuramentis crediderunt animaequiores essent<verse eID="wisdom.18.6" />
        <verse sID="wisdom.18.7" osisID="wisdom.18.7" />suscepta est autem a populo tuo sanitas quidem iustorum iniustorum autem exterminatio<verse eID="wisdom.18.7" />
        <verse sID="wisdom.18.8" osisID="wisdom.18.8" />sicut enim laesisti adversarios sic nos provocans magnificasti<verse eID="wisdom.18.8" />
        <verse sID="wisdom.18.9" osisID="wisdom.18.9" />absconse enim sacrificabant iusti pueri bonorum et iustitiae legem in concordia disposuerunt similiter bona et mala percepturos iustos patri iam decantantes laudes<verse eID="wisdom.18.9" />
        <verse sID="wisdom.18.10" osisID="wisdom.18.10" />resonabat autem inconveniens inimicorum vox et flebilis audiebatur planctus ploratorum infantium<verse eID="wisdom.18.10" />
        <verse sID="wisdom.18.11" osisID="wisdom.18.11" />simili autem poena servus cum domino adflictus et popularis homo regi similia passus<verse eID="wisdom.18.11" />
        <verse sID="wisdom.18.12" osisID="wisdom.18.12" />similiter ergo omnes uno nomine mortis mortuos habebant innumerabiles nec enim ad sepeliendum vivi sufficiebant quoniam uno momento quae erat praeclarior natio illorum exterminata est<verse eID="wisdom.18.12" />
        <verse sID="wisdom.18.13" osisID="wisdom.18.13" />de omnibus enim non credentes propter veneficia tunc cum fuit exterminium primogenitorum spoponderunt populum Dei se esse<verse eID="wisdom.18.13" />
        <verse sID="wisdom.18.14" osisID="wisdom.18.14" />cum enim quietum silentium contineret omnia et nox in suo cursu medium iter haberet<verse eID="wisdom.18.14" />
        <verse sID="wisdom.18.15" osisID="wisdom.18.15" />omnipotens sermo tuus de caelo a regalibus sedibus durus debellator in mediam exterminii terram prosilivit<verse eID="wisdom.18.15" />
        <verse sID="wisdom.18.16" osisID="wisdom.18.16" />gladius acutus insimulatum imperium tuum portans et stans replevit omnia morte et usque ad caelum adtingebat stans in terra<verse eID="wisdom.18.16" />
        <verse sID="wisdom.18.17" osisID="wisdom.18.17" />tum continuo visus somniorum malorum turbaverunt illos et timores supervenerunt insperati<verse eID="wisdom.18.17" />
        <verse sID="wisdom.18.18" osisID="wisdom.18.18" />et alius alibi proiectus semivivus propter quam moriebatur causam demonstrabat<verse eID="wisdom.18.18" />
        <verse sID="wisdom.18.19" osisID="wisdom.18.19" />visiones enim quae illos turbaverunt haec praemonebant ne inscii quare mala patiebantur perirent<verse eID="wisdom.18.19" />
        <verse sID="wisdom.18.20" osisID="wisdom.18.20" />tetigit autem tunc et iustos temptatio mortis et commotio in heremo facta est multitudinis sed non diu permansit ira<verse eID="wisdom.18.20" />
        <verse sID="wisdom.18.21" osisID="wisdom.18.21" />properans enim homo sine querella propugnavit proferens servitutis suae scutum orationem et per incensum deprecationem allegans restitit irae et finem inposuit necessitati ostendens quoniam tuus est famulus<verse eID="wisdom.18.21" />
        <verse sID="wisdom.18.22" osisID="wisdom.18.22" />vicit autem turbas non virtute corporis nec armatura potentiae sed verbo vexatorem subiecit iuramenta parentum et testamentum commemorans<verse eID="wisdom.18.22" />
        <verse sID="wisdom.18.23" osisID="wisdom.18.23" />cum enim iam acervatim cecidissent super alterutrum mortui interstetit et amputavit impetum et divisit illam quae ad vivos ducebat viam<verse eID="wisdom.18.23" />
        <verse sID="wisdom.18.24" osisID="wisdom.18.24" />in veste enim poderis quam habebat totus erat orbis terrarum et parentum magnalia in quattuor ordinibus lapidum erant sculpta et magnificentia tua in diademate capitis illius erat scripta<verse eID="wisdom.18.24" />
        <verse sID="wisdom.18.25" osisID="wisdom.18.25" />haec autem his cessit qui exterminabat et haec extimuit erat enim sola temptatio irae sufficiens<verse eID="wisdom.18.25" />
      </p>
      <chapter eID="wisdom.18" />
      <chapter sID="wisdom.19" osisID="wisdom.19" />
      <title>Chatper 19</title>
      <p>
        <verse sID="wisdom.19.1" osisID="wisdom.19.1" />impiis autem usque in novissimum sine misericordia ira supervenit praesciebat enim et futura illorum<verse eID="wisdom.19.1" />
        <verse sID="wisdom.19.2" osisID="wisdom.19.2" />quoniam ipsi cum reversi essent ut se ducerent et cum magna sollicitudine praemisissent illos consequebantur illos paenitentia acti<verse eID="wisdom.19.2" />
        <verse sID="wisdom.19.3" osisID="wisdom.19.3" />adhuc enim inter manus habentes luctus et deplorantes ad monumenta mortuorum aliam sibi adsumpserunt cogitationem inscientiae et quos rogantes proiecerunt hos tamquam fugitivos persequebantur<verse eID="wisdom.19.3" />
        <verse sID="wisdom.19.4" osisID="wisdom.19.4" />ducebat enim illos ad hunc finem digna necessitas et horum quae acciderant memorationem amittebant ut eam quae deerat tormentis replerent punitionem<verse eID="wisdom.19.4" />
        <verse sID="wisdom.19.5" osisID="wisdom.19.5" />et populus quidem tuus mirabiliter transiret illi autem novam mortem invenirent<verse eID="wisdom.19.5" />
        <verse sID="wisdom.19.6" osisID="wisdom.19.6" />omnis enim creatura ad suum genus ab initio refigurabatur deserviens tuis praeceptis ut pueri tui custodirentur inlaesi<verse eID="wisdom.19.6" />
        <verse sID="wisdom.19.7" osisID="wisdom.19.7" />nam nubis castra eorum adumbrabat et ex aqua quae ante erat terra arida apparuit et ex mari Rubro via sine inpedimento et campus germinans de profundo nimio<verse eID="wisdom.19.7" />
        <verse sID="wisdom.19.8" osisID="wisdom.19.8" />per quem omnis natio transivit quae tegebatur tua manu videntes mirabilia monstra<verse eID="wisdom.19.8" />
        <verse sID="wisdom.19.9" osisID="wisdom.19.9" />tamquam equi enim depaverunt et tamquam agni exultaverunt magnificantes te Domine qui liberasti illos<verse eID="wisdom.19.9" />
        <verse sID="wisdom.19.10" osisID="wisdom.19.10" />memores enim erant adhuc eorum quae in incolatu illorum facta fuerant quemadmodum pro natione animalium eduxit terra muscas et pro piscibus eructavit fluvius multitudinem ranarum<verse eID="wisdom.19.10" />
        <verse sID="wisdom.19.11" osisID="wisdom.19.11" />novissime autem viderunt novam creaturam avium cum abducti concupiscentia postulaverunt escam epulationis<verse eID="wisdom.19.11" />
        <verse sID="wisdom.19.12" osisID="wisdom.19.12" />in adlocutione enim desiderii ascendit illis de mari ortygometra et vexationes peccatoribus supervenerunt non sine illis quae ante facta erant argumentis per vim fluminum iuste enim patiebantur secundum suas nequitias<verse eID="wisdom.19.12" />
        <verse sID="wisdom.19.13" osisID="wisdom.19.13" />etenim detestabiliorem inhospitalitatem instituerunt alii quidem ignotos non recipiebant advenas alii autem bonos hospites in servitutem accipiebant<verse eID="wisdom.19.13" />
        <verse sID="wisdom.19.14" osisID="wisdom.19.14" />et non solum hoc sed et alius quis respectus erit illorum quoniam inviti recipiebant extraneos<verse eID="wisdom.19.14" />
        <verse sID="wisdom.19.15" osisID="wisdom.19.15" />qui autem cum laetitia receperunt hos qui eisdem usi erant iustitiis saevissimis adflixerunt doloribus<verse eID="wisdom.19.15" />
        <verse sID="wisdom.19.16" osisID="wisdom.19.16" />percussi sunt autem caecitate sicut illi in foribus iusti cum subitaneis cooperti essent tenebris unusquisque ostii sui transitum quaerebat<verse eID="wisdom.19.16" />
        <verse sID="wisdom.19.17" osisID="wisdom.19.17" />in se enim elementa dum convertuntur sicut in organo qualitatis sonus inmutatur et omnia suum sonum custodiunt unde est aestimare et ex ipso certo visu<verse eID="wisdom.19.17" />
        <verse sID="wisdom.19.18" osisID="wisdom.19.18" />agrestia enim in aquatica convertebantur et quaecumque erant natantia in terram transiebant<verse eID="wisdom.19.18" />
        <verse sID="wisdom.19.19" osisID="wisdom.19.19" />ignis in aqua valebat supra suam virtutem et aqua extinguentis naturae obliviscebatur<verse eID="wisdom.19.19" />
        <verse sID="wisdom.19.20" osisID="wisdom.19.20" />flammae e contrario corruptibilium animalium non vexaverunt carnes coambulantium nec dissolvebant illam quae facile dissolvitur sicut glacies bonam escam in omnibus enim Domine magnificasti populum tuum et honorasti et non despexisti in omni tempore et in omni loco adsistens eis<verse eID="wisdom.19.20" />
      </p>
      <chapter eID="wisdom.19" />
    </div>
  </osisText>
</osis>