<?xml version='1.0' encoding='utf-8'?>
<osis xmlns="http://www.bibletechnologies.net/2003/OSIS/namespace" xmlns:xsi="http://www.w3.org/2001/XMLSchema-instance" xsi:schemaLocation="http://www.bibletechnologies.net/2003/OSIS/namespace http://www.bibltechnolgologies.net/OSIS/osisCore.2.1.xsd">
  <osisText osisIDWork="daniel" osisRefWork="bible" xml:lang="el" canonical="true">
    <header>
      <work osisWork="daniel">
        <title>daniel</title>
        <type type="OSIS">Bible</type>
        <identifier type="OSIS">daniel</identifier>
        <rights type="x-copyright">Copyright 2024 Resilient</rights>
        <scope>daniel</scope>
        <refSystem>Bible</refSystem>
      </work>
      <work osisWork="bible">
        <type type="OSIS">Bible</type>
        <refSystem>Bible</refSystem>
      </work>
    </header>
    <div type="book" osisID="daniel">
      <title>daniel</title>
      <chapter sID="daniel.1" osisID="daniel.1" />
      <title>Chatper 1</title>
      <p>
        <verse sID="daniel.1.1" osisID="daniel.1.1" />Anno tertio regni Ioachim regis Iuda venit Nabuchodonosor rex Babylonis Hierusalem et obsedit eam<verse eID="daniel.1.1" />
        <verse sID="daniel.1.2" osisID="daniel.1.2" />et tradidit Dominus in manu eius Ioachim regem Iudae et partem vasorum domus Dei et asportavit ea in terram Sennaar in domum dei sui et vasa intulit in domum thesauri dei sui<verse eID="daniel.1.2" />
        <verse sID="daniel.1.3" osisID="daniel.1.3" />et ait rex Asfanaz praeposito eunuchorum suorum ut introduceret de filiis Israhel et de semine regio et tyrannorum<verse eID="daniel.1.3" />
        <verse sID="daniel.1.4" osisID="daniel.1.4" />pueros in quibus nulla esset macula decoros forma et eruditos omni sapientia cautos scientia et doctos disciplina et qui possent stare in palatio regis ut doceret eos litteras et linguam Chaldeorum<verse eID="daniel.1.4" />
        <verse sID="daniel.1.5" osisID="daniel.1.5" />et constituit eis rex annonam per singulos dies de cibis suis et de vino unde bibebat ipse ut enutriti tribus annis postea starent in conspectu regis<verse eID="daniel.1.5" />
        <verse sID="daniel.1.6" osisID="daniel.1.6" />fuerunt ergo inter eos de filiis Iuda Danihel Ananias Misahel et Azarias<verse eID="daniel.1.6" />
        <verse sID="daniel.1.7" osisID="daniel.1.7" />et inposuit eis praepositus eunuchorum nomina Daniheli Balthasar et Ananiae Sedrac Misaheli Misac et Azariae Abdenago<verse eID="daniel.1.7" />
        <verse sID="daniel.1.8" osisID="daniel.1.8" />proposuit autem Danihel in corde suo ne pollueretur de mensa regis neque de vino potus eius et rogavit eunuchorum praepositum ne contaminaretur<verse eID="daniel.1.8" />
        <verse sID="daniel.1.9" osisID="daniel.1.9" />dedit autem Deus Daniheli gratiam et misericordiam in conspectu principis eunuchorum<verse eID="daniel.1.9" />
        <verse sID="daniel.1.10" osisID="daniel.1.10" />et ait princeps eunuchorum ad Danihel timeo ego dominum meum regem qui constituit vobis cibum et potum qui si viderit vultus vestros macilentiores prae ceteris adulescentibus coaevis vestris condemnabitis caput meum regi<verse eID="daniel.1.10" />
        <verse sID="daniel.1.11" osisID="daniel.1.11" />et dixit Danihel ad Malassar quem constituerat princeps eunuchorum super Danihel Ananiam Misahel et Azariam<verse eID="daniel.1.11" />
        <verse sID="daniel.1.12" osisID="daniel.1.12" />tempta nos obsecro servos tuos diebus decem et dentur nobis legumina ad vescendum et aqua ad bibendum<verse eID="daniel.1.12" />
        <verse sID="daniel.1.13" osisID="daniel.1.13" />et contemplare vultus nostros et vultus puerorum qui vescuntur cibo regio et sicut videris facies cum servis tuis<verse eID="daniel.1.13" />
        <verse sID="daniel.1.14" osisID="daniel.1.14" />qui audito sermone huiuscemodi temptavit eos diebus decem<verse eID="daniel.1.14" />
        <verse sID="daniel.1.15" osisID="daniel.1.15" />post dies autem decem apparuerunt vultus eorum meliores et corpulentiores prae omnibus pueris qui vescebantur cibo regio<verse eID="daniel.1.15" />
        <verse sID="daniel.1.16" osisID="daniel.1.16" />porro Malassar tollebat cibaria et vinum potus eorum dabatque eis legumina<verse eID="daniel.1.16" />
        <verse sID="daniel.1.17" osisID="daniel.1.17" />pueris autem his dedit Deus scientiam et disciplinam in omni libro et sapientiam Daniheli autem intellegentiam omnium visionum et somniorum<verse eID="daniel.1.17" />
        <verse sID="daniel.1.18" osisID="daniel.1.18" />conpletis itaque diebus post quos dixerat rex ut introducerentur introduxit eos praepositus eunuchorum in conspectu Nabuchodonosor<verse eID="daniel.1.18" />
        <verse sID="daniel.1.19" osisID="daniel.1.19" />cumque locutus eis fuisset rex non sunt inventi de universis tales ut Danihel Ananias Misahel et Azarias et steterunt in conspectu regis<verse eID="daniel.1.19" />
        <verse sID="daniel.1.20" osisID="daniel.1.20" />et omne verbum sapientiae et intellectus quod sciscitatus est ab eis rex invenit in eis decuplum super cunctos ariolos et magos qui erant in universo regno eius<verse eID="daniel.1.20" />
        <verse sID="daniel.1.21" osisID="daniel.1.21" />fuit autem Danihel usque ad annum primum Cyri regis<verse eID="daniel.1.21" />
      </p>
      <chapter eID="daniel.1" />
      <chapter sID="daniel.2" osisID="daniel.2" />
      <title>Chatper 2</title>
      <p>
        <verse sID="daniel.2.1" osisID="daniel.2.1" />in anno secundo regni Nabuchodonosor vidit Nabuchodonosor somnium et conterritus est spiritus eius et somnium eius fugit ab eo<verse eID="daniel.2.1" />
        <verse sID="daniel.2.2" osisID="daniel.2.2" />praecepit ergo rex ut convocarentur arioli et magi et malefici et Chaldei et indicarent regi somnia sua qui cum venissent steterunt coram rege<verse eID="daniel.2.2" />
        <verse sID="daniel.2.3" osisID="daniel.2.3" />et dixit ad eos rex vidi somnium et mente confusus ignoro quid viderim<verse eID="daniel.2.3" />
        <verse sID="daniel.2.4" osisID="daniel.2.4" />responderuntque Chaldei regi syriace rex in sempiternum vive dic somnium servis tuis et interpretationem eius indicabimus<verse eID="daniel.2.4" />
        <verse sID="daniel.2.5" osisID="daniel.2.5" />et respondens rex ait Chaldeis sermo recessit a me nisi indicaveritis mihi somnium et coniecturam eius peribitis vos et domus vestrae publicabuntur<verse eID="daniel.2.5" />
        <verse sID="daniel.2.6" osisID="daniel.2.6" />si autem somnium et coniecturam eius narraveritis praemia et dona et honorem multum accipietis a me somnium igitur et interpretationem eius indicate mihi<verse eID="daniel.2.6" />
        <verse sID="daniel.2.7" osisID="daniel.2.7" />responderunt secundo atque dixerunt rex somnium dicat servis suis et interpretationem illius indicabimus<verse eID="daniel.2.7" />
        <verse sID="daniel.2.8" osisID="daniel.2.8" />respondit rex et ait certo novi quia tempus redimitis scientes quod recesserit a me sermo<verse eID="daniel.2.8" />
        <verse sID="daniel.2.9" osisID="daniel.2.9" />si ergo somnium non indicaveritis mihi una est de vobis sententia quod interpretationem quoque fallacem et deceptione plenam conposueritis ut loquamini mihi donec tempus pertranseat somnium itaque dicite mihi ut sciam quod interpretationem quoque eius veram loquamini<verse eID="daniel.2.9" />
        <verse sID="daniel.2.10" osisID="daniel.2.10" />respondentes ergo Chaldei coram rege dixerunt non est homo super terram qui sermonem tuum rex possit implere sed neque regum quisquam magnus et potens verbum huiuscemodi sciscitatur ab omni ariolo et mago et Chaldeo<verse eID="daniel.2.10" />
        <verse sID="daniel.2.11" osisID="daniel.2.11" />sermo enim quem tu rex quaeris gravis est nec repperietur quisquam qui indicet illum in conspectu regis exceptis diis quorum non est cum hominibus conversatio<verse eID="daniel.2.11" />
        <verse sID="daniel.2.12" osisID="daniel.2.12" />quo audito rex in furore et in ira magna praecepit ut perirent omnes sapientes Babylonis<verse eID="daniel.2.12" />
        <verse sID="daniel.2.13" osisID="daniel.2.13" />et egressa sententia sapientes interficiebantur quaerebaturque Danihel et socii eius ut perirent<verse eID="daniel.2.13" />
        <verse sID="daniel.2.14" osisID="daniel.2.14" />tunc Danihel requisivit de lege atque sententia ab Arioch principe militiae regis qui egressus fuerat ad interficiendos sapientes Babylonis<verse eID="daniel.2.14" />
        <verse sID="daniel.2.15" osisID="daniel.2.15" />et interrogavit eum qui a rege acceperat potestatem quam ob causam tam crudelis sententia a facie esset regis egressa cum ergo rem indicasset Arioch Daniheli<verse eID="daniel.2.15" />
        <verse sID="daniel.2.16" osisID="daniel.2.16" />Danihel ingressus rogavit regem ut tempus daret sibi ad solutionem indicandam regi<verse eID="daniel.2.16" />
        <verse sID="daniel.2.17" osisID="daniel.2.17" />et ingressus est domum suam Ananiaeque Misaheli et Azariae sociis suis indicavit negotium<verse eID="daniel.2.17" />
        <verse sID="daniel.2.18" osisID="daniel.2.18" />ut quaererent misericordiam a facie Dei caeli super sacramento isto et non perirent Danihel et socii eius cum ceteris sapientibus Babylonis<verse eID="daniel.2.18" />
        <verse sID="daniel.2.19" osisID="daniel.2.19" />tunc Daniheli per visionem nocte mysterium revelatum est et Danihel benedixit Deo caeli<verse eID="daniel.2.19" />
        <verse sID="daniel.2.20" osisID="daniel.2.20" />et locutus ait sit nomen Domini benedictum a saeculo et usque in saeculum quia sapientia et fortitudo eius sunt<verse eID="daniel.2.20" />
        <verse sID="daniel.2.21" osisID="daniel.2.21" />et ipse mutat tempora et aetates transfert regna atque constituit dat sapientiam sapientibus et scientiam intellegentibus disciplinam<verse eID="daniel.2.21" />
        <verse sID="daniel.2.22" osisID="daniel.2.22" />ipse revelat profunda et abscondita et novit in tenebris constituta et lux cum eo est<verse eID="daniel.2.22" />
        <verse sID="daniel.2.23" osisID="daniel.2.23" />tibi Deus patrum meorum confiteor teque laudo quia sapientiam et fortitudinem dedisti mihi et nunc ostendisti mihi quae rogavimus te quia sermonem regis aperuisti nobis<verse eID="daniel.2.23" />
        <verse sID="daniel.2.24" osisID="daniel.2.24" />post haec Danihel ingressus ad Arioch quem constituerat rex ut perderet sapientes Babylonis sic ei locutus est sapientes Babylonis ne perdas introduc me in conspectu regis et solutionem regi enarrabo<verse eID="daniel.2.24" />
        <verse sID="daniel.2.25" osisID="daniel.2.25" />tunc Arioch festinus introduxit Danihelem ad regem et dixit ei inveni hominem de filiis transmigrationis Iudae qui solutionem regi adnuntiet<verse eID="daniel.2.25" />
        <verse sID="daniel.2.26" osisID="daniel.2.26" />respondit rex et dixit Daniheli cuius nomen erat Balthasar putasne vere potes indicare mihi somnium quod vidi et interpretationem eius<verse eID="daniel.2.26" />
        <verse sID="daniel.2.27" osisID="daniel.2.27" />et respondens Danihel coram rege ait mysterium quod rex interrogat sapientes magi et arioli et aruspices non queunt indicare regi<verse eID="daniel.2.27" />
        <verse sID="daniel.2.28" osisID="daniel.2.28" />sed est Deus in caelo revelans mysteria qui indicavit tibi rex Nabuchodonosor quae ventura sunt novissimis temporibus somnium tuum et visiones capitis tui in cubili tuo huiuscemodi sunt<verse eID="daniel.2.28" />
        <verse sID="daniel.2.29" osisID="daniel.2.29" />tu rex cogitare coepisti in stratu tuo quid esset futurum post haec et qui revelat mysteria ostendit tibi quae ventura sunt<verse eID="daniel.2.29" />
        <verse sID="daniel.2.30" osisID="daniel.2.30" />mihi quoque non in sapientia quae est in me plus quam in cunctis viventibus sacramentum hoc revelatum est sed ut interpretatio regi manifesta fieret et cogitationes mentis tuae scires<verse eID="daniel.2.30" />
        <verse sID="daniel.2.31" osisID="daniel.2.31" />tu rex videbas et ecce quasi statua una grandis statua illa magna et statura sublimis stabat contra te et intuitus eius erat terribilis<verse eID="daniel.2.31" />
        <verse sID="daniel.2.32" osisID="daniel.2.32" />huius statuae caput ex auro optimo erat pectus autem et brachia de argento porro venter et femora ex aere<verse eID="daniel.2.32" />
        <verse sID="daniel.2.33" osisID="daniel.2.33" />tibiae autem ferreae pedum quaedam pars erat ferrea quaedam fictilis<verse eID="daniel.2.33" />
        <verse sID="daniel.2.34" osisID="daniel.2.34" />videbas ita donec abscisus est lapis sine manibus et percussit statuam in pedibus eius ferreis et fictilibus et comminuit eos<verse eID="daniel.2.34" />
        <verse sID="daniel.2.35" osisID="daniel.2.35" />tunc contrita sunt pariter ferrum testa aes argentum et aurum et redacta quasi in favillam aestivae areae rapta sunt vento nullusque locus inventus est eis lapis autem qui percusserat statuam factus est mons magnus et implevit universam terram<verse eID="daniel.2.35" />
        <verse sID="daniel.2.36" osisID="daniel.2.36" />hoc est somnium interpretationem quoque eius dicemus coram te rex<verse eID="daniel.2.36" />
        <verse sID="daniel.2.37" osisID="daniel.2.37" />tu rex regum es et Deus caeli regnum fortitudinem et imperium et gloriam dedit tibi<verse eID="daniel.2.37" />
        <verse sID="daniel.2.38" osisID="daniel.2.38" />et omnia in quibus habitant filii hominum et bestiae agri volucresque caeli dedit in manu tua et sub dicione tua universa constituit tu es ergo caput aureum<verse eID="daniel.2.38" />
        <verse sID="daniel.2.39" osisID="daniel.2.39" />et post te consurget regnum aliud minus te et regnum tertium aliud aereum quod imperabit universae terrae<verse eID="daniel.2.39" />
        <verse sID="daniel.2.40" osisID="daniel.2.40" />et regnum quartum erit velut ferrum quomodo ferrum comminuit et domat omnia sic comminuet omnia haec et conteret<verse eID="daniel.2.40" />
        <verse sID="daniel.2.41" osisID="daniel.2.41" />porro quia vidisti pedum et digitorum partem testae figuli et partem ferream regnum divisum erit quod tamen de plantario ferri orietur secundum quod vidisti ferrum mixtum testae ex luto<verse eID="daniel.2.41" />
        <verse sID="daniel.2.42" osisID="daniel.2.42" />et digitos pedum ex parte ferreos et ex parte fictiles ex parte regnum erit solidum et ex parte contritum<verse eID="daniel.2.42" />
        <verse sID="daniel.2.43" osisID="daniel.2.43" />quia autem vidisti ferrum mixtum testae ex luto commiscebuntur quidem humano semine sed non adherebunt sibi sicuti ferrum misceri non potest testae<verse eID="daniel.2.43" />
        <verse sID="daniel.2.44" osisID="daniel.2.44" />in diebus autem regnorum illorum suscitabit Deus caeli regnum quod in aeternum non dissipabitur et regnum eius populo alteri non tradetur comminuet et consumet universa regna haec et ipsum stabit in aeternum<verse eID="daniel.2.44" />
        <verse sID="daniel.2.45" osisID="daniel.2.45" />secundum quod vidisti quod de monte abscisus est lapis sine manibus et comminuit testam et ferrum et aes et argentum et aurum Deus magnus ostendit regi quae futura sunt postea et verum est somnium et fidelis interpretatio eius<verse eID="daniel.2.45" />
        <verse sID="daniel.2.46" osisID="daniel.2.46" />tunc rex Nabuchodonosor cecidit in faciem suam et Danihelum adoravit et hostias et incensum praecepit ut sacrificarent ei<verse eID="daniel.2.46" />
        <verse sID="daniel.2.47" osisID="daniel.2.47" />loquens ergo rex ait Daniheli vere Deus vester Deus deorum est et Dominus regum et revelans mysteria quoniam potuisti aperire sacramentum hoc<verse eID="daniel.2.47" />
        <verse sID="daniel.2.48" osisID="daniel.2.48" />tunc rex Danihelum in sublime extulit et munera multa et magna dedit ei et constituit eum principem super omnes provincias Babylonis et praefectum magistratuum super cunctos sapientes Babylonis<verse eID="daniel.2.48" />
        <verse sID="daniel.2.49" osisID="daniel.2.49" />Danihel autem postulavit a rege et constituit super opera provinciae Babylonis Sedrac Misac et Abdenago ipse autem Danihel erat in foribus regis<verse eID="daniel.2.49" />
      </p>
      <chapter eID="daniel.2" />
      <chapter sID="daniel.3" osisID="daniel.3" />
      <title>Chatper 3</title>
      <p>
        <verse sID="daniel.3.1" osisID="daniel.3.1" />Nabuchodonosor rex fecit statuam auream altitudine cubitorum sexaginta latitudine cubitorum sex et statuit eam in campo Duram provinciae Babylonis<verse eID="daniel.3.1" />
        <verse sID="daniel.3.2" osisID="daniel.3.2" />itaque Nabuchodonosor rex misit ad congregandos satrapas magistratus et iudices duces et tyrannos et praefectos omnesque principes regionum ut convenirent ad dedicationem statuae quam erexerat Nabuchodonosor rex<verse eID="daniel.3.2" />
        <verse sID="daniel.3.3" osisID="daniel.3.3" />tunc congregati sunt satrapae magistratus et iudices duces et tyranni et optimates qui erant in potestatibus constituti et universi principes regionum ut convenirent ad dedicationem statuae quam erexerat Nabuchodonosor rex stabant autem in conspectu statuae quam posuerat Nabuchodonosor<verse eID="daniel.3.3" />
        <verse sID="daniel.3.4" osisID="daniel.3.4" />et praeco clamabat valenter vobis dicitur populis tribubus et linguis<verse eID="daniel.3.4" />
        <verse sID="daniel.3.5" osisID="daniel.3.5" />in hora qua audieritis sonitum tubae et fistulae et citharae sambucae et psalterii et symphoniae et universi generis musicorum cadentes adorate statuam auream quam constituit Nabuchodonosor rex<verse eID="daniel.3.5" />
        <verse sID="daniel.3.6" osisID="daniel.3.6" />si quis autem non prostratus adoraverit eadem hora mittetur in fornacem ignis ardentis<verse eID="daniel.3.6" />
        <verse sID="daniel.3.7" osisID="daniel.3.7" />post haec igitur statim ut audierunt omnes populi sonitum tubae fistulae et citharae sambucae et psalterii et symphoniae et omnis generis musicorum cadentes omnes populi et tribus et linguae adoraverunt statuam auream quam constituerat Nabuchodonosor rex<verse eID="daniel.3.7" />
        <verse sID="daniel.3.8" osisID="daniel.3.8" />statimque et in ipso tempore accedentes viri chaldei accusaverunt Iudaeos<verse eID="daniel.3.8" />
        <verse sID="daniel.3.9" osisID="daniel.3.9" />dixeruntque Nabuchodonosor regi rex in aeternum vive<verse eID="daniel.3.9" />
        <verse sID="daniel.3.10" osisID="daniel.3.10" />tu rex posuisti decretum ut omnis homo qui audierit sonitum tubae fistulae et citharae sambucae et psalterii et symphoniae et universi generis musicorum prosternat se et adoret statuam auream<verse eID="daniel.3.10" />
        <verse sID="daniel.3.11" osisID="daniel.3.11" />si quis autem non procidens adoraverit mittatur in fornacem ignis ardentem<verse eID="daniel.3.11" />
        <verse sID="daniel.3.12" osisID="daniel.3.12" />sunt ergo viri iudaei quos constituisti super opera regionis Babyloniae Sedrac Misac et Abdenago viri isti contempserunt rex decretum tuum deos tuos non colunt et statuam auream quam erexisti non adorant<verse eID="daniel.3.12" />
        <verse sID="daniel.3.13" osisID="daniel.3.13" />tunc Nabuchodonosor in furore et in ira praecepit ut adducerent Sedrac Misac et Abdenago qui confestim adducti sunt in conspectu regis<verse eID="daniel.3.13" />
        <verse sID="daniel.3.14" osisID="daniel.3.14" />pronuntiansque Nabuchodonosor rex ait eis verene Sedrac Misac et Abdenago deos meos non colitis et statuam auream quam constitui non adoratis<verse eID="daniel.3.14" />
        <verse sID="daniel.3.15" osisID="daniel.3.15" />nunc ergo si estis parati quacumque hora audieritis sonitum tubae fistulae citharae sambucae psalterii et symphoniae omnisque generis musicorum prosternite vos et adorate statuam quam feci quod si non adoraveritis eadem hora mittemini in fornacem ignis ardentem et quis est Deus qui eripiat vos de manu mea<verse eID="daniel.3.15" />
        <verse sID="daniel.3.16" osisID="daniel.3.16" />respondentes Sedrac Misac et Abdenago dixerunt regi Nabuchodonosor non oportet nos de hac re respondere tibi<verse eID="daniel.3.16" />
        <verse sID="daniel.3.17" osisID="daniel.3.17" />ecce enim Deus noster quem colimus potest eripere nos de camino ignis ardentis et de manibus tuis rex liberare<verse eID="daniel.3.17" />
        <verse sID="daniel.3.18" osisID="daniel.3.18" />quod si noluerit notum tibi sit rex quia deos tuos non colimus et statuam auream quam erexisti non adoramus<verse eID="daniel.3.18" />
        <verse sID="daniel.3.19" osisID="daniel.3.19" />tunc Nabuchodonosor repletus est furore et aspectus faciei illius inmutatus est super Sedrac Misac et Abdenago et praecepit ut succenderetur fornax septuplum quam succendi consuerat<verse eID="daniel.3.19" />
        <verse sID="daniel.3.20" osisID="daniel.3.20" />et viris fortissimis de exercitu suo iussit ut ligatis pedibus Sedrac Misac et Abdenago mitterent eos in fornacem ignis ardentem<verse eID="daniel.3.20" />
        <verse sID="daniel.3.21" osisID="daniel.3.21" />et confestim viri illi vincti cum bracis suis et tiaris et calciamentis et vestibus missi sunt in medium fornacis ignis ardentis<verse eID="daniel.3.21" />
        <verse sID="daniel.3.22" osisID="daniel.3.22" />nam iussio regis urguebat fornax autem succensa erat nimis porro viros illos qui miserant Sedrac Misac et Abdenago interfecit flamma ignis<verse eID="daniel.3.22" />
        <verse sID="daniel.3.23" osisID="daniel.3.23" />viri autem hii id est tres Sedrac Misac et Abdenago ceciderunt in medio camini ignis ardentis conligati
QUAE SEQUUNTUR IN HEBRAICIS VOLUMINIBUS NON REPPERI<verse eID="daniel.3.23" />
        <verse sID="daniel.3.24" osisID="daniel.3.24" />et ambulabant in medio flammae laudantes Deum et benedicentes Domino<verse eID="daniel.3.24" />
        <verse sID="daniel.3.25" osisID="daniel.3.25" />stans autem Azarias oravit sic aperiensque os suum in medio ignis ait<verse eID="daniel.3.25" />
        <verse sID="daniel.3.26" osisID="daniel.3.26" />benedictus es Domine Deus patrum nostrorum et laudabilis et gloriosum nomen tuum in saecula<verse eID="daniel.3.26" />
        <verse sID="daniel.3.27" osisID="daniel.3.27" />quia iustus es in omnibus quae fecisti nobis et universa opera tua vera et viae tuae rectae et omnia iudicia tua vera<verse eID="daniel.3.27" />
        <verse sID="daniel.3.28" osisID="daniel.3.28" />iudicia enim vera fecisti iuxta omnia quae induxisti super nos et super civitatem sanctam patrum nostrorum Hierusalem quia in veritate et in iudicio induxisti omnia haec propter peccata nostra<verse eID="daniel.3.28" />
        <verse sID="daniel.3.29" osisID="daniel.3.29" />peccavimus enim et inique egimus recedentes a te et deliquimus in omnibus<verse eID="daniel.3.29" />
        <verse sID="daniel.3.30" osisID="daniel.3.30" />et praecepta tua non audivimus nec observavimus nec fecimus sicut praeceperas nobis ut bene nobis esset<verse eID="daniel.3.30" />
        <verse sID="daniel.3.31" osisID="daniel.3.31" />omnia ergo quae induxisti super nos et universa quae fecisti nobis vero iudicio fecisti<verse eID="daniel.3.31" />
        <verse sID="daniel.3.32" osisID="daniel.3.32" />et tradidisti nos in manibus inimicorum iniquorum et pessimorum praevaricatorumque et regi iniusto et pessimo ultra omnem terram<verse eID="daniel.3.32" />
        <verse sID="daniel.3.33" osisID="daniel.3.33" />et nunc non possumus aperire os confusio et obprobrium facti sumus servis tuis et his qui colebant te<verse eID="daniel.3.33" />
        <verse sID="daniel.3.34" osisID="daniel.3.34" />ne quaesumus tradas nos in perpetuum propter nomen tuum et ne dissipes testamentum tuum<verse eID="daniel.3.34" />
        <verse sID="daniel.3.35" osisID="daniel.3.35" />neque auferas misericordiam tuam a nobis propter Abraham dilectum tuum et Isaac servum tuum et Israhel sanctum tuum<verse eID="daniel.3.35" />
        <verse sID="daniel.3.36" osisID="daniel.3.36" />quibus locutus es pollicens quod multiplicares semen eorum sicut stellas caeli et sicut harenam quae est in litore maris<verse eID="daniel.3.36" />
        <verse sID="daniel.3.37" osisID="daniel.3.37" />quia Domine inminuti sumus plus quam omnes gentes sumusque humiles in universa terra hodie propter peccata nostra<verse eID="daniel.3.37" />
        <verse sID="daniel.3.38" osisID="daniel.3.38" />et non est in tempore hoc princeps et propheta et dux neque holocaustum neque sacrificium neque oblatio neque incensum neque locus primitiarum coram te<verse eID="daniel.3.38" />
        <verse sID="daniel.3.39" osisID="daniel.3.39" />ut possimus invenire misericordiam sed in anima contrita et spiritu humilitatis suscipiamur<verse eID="daniel.3.39" />
        <verse sID="daniel.3.40" osisID="daniel.3.40" />sicut in holocaustum arietum et taurorum et sicut in milibus agnorum pinguium sic fiat sacrificium nostrum in conspectu tuo hodie ut placeat tibi quoniam non est confusio confidentibus in te<verse eID="daniel.3.40" />
        <verse sID="daniel.3.41" osisID="daniel.3.41" />et nunc sequimur in toto corde et timemus te et quaerimus faciem tuam<verse eID="daniel.3.41" />
        <verse sID="daniel.3.42" osisID="daniel.3.42" />ne confundas nos sed fac nobiscum iuxta mansuetudinem tuam et secundum multitudinem misericordiae tuae<verse eID="daniel.3.42" />
        <verse sID="daniel.3.43" osisID="daniel.3.43" />et erue nos in mirabilibus tuis et da gloriam nomini tuo Domine<verse eID="daniel.3.43" />
        <verse sID="daniel.3.44" osisID="daniel.3.44" />et confundantur omnes qui ostendunt servis tuis mala confundantur in omni potentia et robur eorum conteratur<verse eID="daniel.3.44" />
        <verse sID="daniel.3.45" osisID="daniel.3.45" />sciant quia tu Dominus Deus solus et gloriosus super orbem terrarum<verse eID="daniel.3.45" />
        <verse sID="daniel.3.46" osisID="daniel.3.46" />et non cessabant qui inmiserant eos ministri regis succendere fornacem naptha et stuppa et pice et malleolis<verse eID="daniel.3.46" />
        <verse sID="daniel.3.47" osisID="daniel.3.47" />et effundebatur flamma super fornacem cubitis quadraginta novem<verse eID="daniel.3.47" />
        <verse sID="daniel.3.48" osisID="daniel.3.48" />et erupit et incendit quos repperit iuxta fornacem de Chaldeis<verse eID="daniel.3.48" />
        <verse sID="daniel.3.49" osisID="daniel.3.49" />angelus autem descendit cum Azaria et sociis eius in fornacem et excussit flammam ignis de fornace<verse eID="daniel.3.49" />
        <verse sID="daniel.3.50" osisID="daniel.3.50" />et fecit medium fornacis quasi ventum roris flantem et non tetigit eos omnino ignis neque contristavit nec quicquam molestiae intulit<verse eID="daniel.3.50" />
        <verse sID="daniel.3.51" osisID="daniel.3.51" />tunc tres quasi ex uno ore laudabant et glorificabant et benedicebant Deo in fornace dicentes<verse eID="daniel.3.51" />
        <verse sID="daniel.3.52" osisID="daniel.3.52" />benedictus es Domine Deus patrum nostrorum et laudabilis et superexaltatus in saecula et benedictum nomen gloriae tuae sanctum et laudabile et superexaltatum in omnibus saeculis<verse eID="daniel.3.52" />
        <verse sID="daniel.3.53" osisID="daniel.3.53" />benedictus es in templo sancto gloriae tuae et superlaudabilis et supergloriosus in saecula<verse eID="daniel.3.53" />
        <verse sID="daniel.3.54" osisID="daniel.3.54" />benedictus es in throno regni tui et superlaudabilis et superexaltatus in saecula<verse eID="daniel.3.54" />
        <verse sID="daniel.3.55" osisID="daniel.3.55" />benedictus es qui intueris abyssos et sedes super cherubin et laudabilis et superexaltatus in saecula<verse eID="daniel.3.55" />
        <verse sID="daniel.3.56" osisID="daniel.3.56" />benedictus es in firmamento caeli et laudabilis et gloriosus in saecula<verse eID="daniel.3.56" />
        <verse sID="daniel.3.57" osisID="daniel.3.57" />benedicite omnia opera Domini Domino laudate et superexaltate eum in saecula<verse eID="daniel.3.57" />
        <verse sID="daniel.3.58" osisID="daniel.3.58" />benedicite angeli Domino laudate et superexaltate eum in saecula<verse eID="daniel.3.58" />
        <verse sID="daniel.3.59" osisID="daniel.3.59" />benedicite caeli Domino laudate et superexaltate eum in saecula<verse eID="daniel.3.59" />
        <verse sID="daniel.3.60" osisID="daniel.3.60" />benedicite aquae omnes quae super caelos sunt Domino laudate et superexaltate eum in saecula<verse eID="daniel.3.60" />
        <verse sID="daniel.3.61" osisID="daniel.3.61" />benedicite omnes virtutes Domini Domino laudate et superexaltate eum in saecula<verse eID="daniel.3.61" />
        <verse sID="daniel.3.62" osisID="daniel.3.62" />benedicite sol et luna Domino laudate et superexaltate eum in saecula<verse eID="daniel.3.62" />
        <verse sID="daniel.3.63" osisID="daniel.3.63" />benedicite stellae caeli Domino laudate et superexaltate eum in saecula<verse eID="daniel.3.63" />
        <verse sID="daniel.3.64" osisID="daniel.3.64" />benedicite omnis imber et ros Domino laudate et superexaltate eum in saecula<verse eID="daniel.3.64" />
        <verse sID="daniel.3.65" osisID="daniel.3.65" />benedicite omnis spiritus Domino laudate et superexaltate eum in saecula<verse eID="daniel.3.65" />
        <verse sID="daniel.3.66" osisID="daniel.3.66" />benedicite ignis et aestus Domino laudate et superexaltate eum in saecula<verse eID="daniel.3.66" />
        <verse sID="daniel.3.67" osisID="daniel.3.67" />benedicite frigus et aestus Domino laudate et superexaltate eum in saecula<verse eID="daniel.3.67" />
        <verse sID="daniel.3.68" osisID="daniel.3.68" />benedicite rores et pruina Domino laudate et superexaltate eum in saecula<verse eID="daniel.3.68" />
        <verse sID="daniel.3.69" osisID="daniel.3.69" />benedicite gelu et frigus Domino laudate et superexaltate eum in saecula<verse eID="daniel.3.69" />
        <verse sID="daniel.3.70" osisID="daniel.3.70" />benedicite glacies et nives Domino laudate et superexaltate eum in saecula<verse eID="daniel.3.70" />
        <verse sID="daniel.3.71" osisID="daniel.3.71" />benedicite noctes et dies Domino laudate et superexaltate eum in saecula<verse eID="daniel.3.71" />
        <verse sID="daniel.3.72" osisID="daniel.3.72" />benedicite lux et tenebrae Domino laudate et superexaltate eum in saecula<verse eID="daniel.3.72" />
        <verse sID="daniel.3.73" osisID="daniel.3.73" />benedicite fulgura et nubes Domino laudate et superexaltate eum in saecula<verse eID="daniel.3.73" />
        <verse sID="daniel.3.74" osisID="daniel.3.74" />benedicat terra Dominum laudet et superexaltet eum in saecula<verse eID="daniel.3.74" />
        <verse sID="daniel.3.75" osisID="daniel.3.75" />benedicite montes et colles Domino laudate et superexaltate eum in saecula<verse eID="daniel.3.75" />
        <verse sID="daniel.3.76" osisID="daniel.3.76" />benedicite universa germinantia in terra Domino laudate et superexaltate eum in saecula<verse eID="daniel.3.76" />
        <verse sID="daniel.3.77" osisID="daniel.3.77" />benedicite fontes Domino laudate et superexaltate eum in saecula<verse eID="daniel.3.77" />
        <verse sID="daniel.3.78" osisID="daniel.3.78" />benedicite maria et flumina Domino laudate et superexaltate eum in saecula<verse eID="daniel.3.78" />
        <verse sID="daniel.3.79" osisID="daniel.3.79" />benedicite cete et omnia quae moventur in aquis Domino laudate et superexaltate eum in saecula<verse eID="daniel.3.79" />
        <verse sID="daniel.3.80" osisID="daniel.3.80" />benedicite omnes volucres caeli Domino laudate et superexaltate eum in saecula<verse eID="daniel.3.80" />
        <verse sID="daniel.3.81" osisID="daniel.3.81" />benedicite omnes bestiae et pecora Domino laudate et superexaltate eum in saecula<verse eID="daniel.3.81" />
        <verse sID="daniel.3.82" osisID="daniel.3.82" />benedicite filii hominum Domino laudate et superexaltate eum in saecula<verse eID="daniel.3.82" />
        <verse sID="daniel.3.83" osisID="daniel.3.83" />benedic Israhel Domino laudate et superexaltate eum in saecula<verse eID="daniel.3.83" />
        <verse sID="daniel.3.84" osisID="daniel.3.84" />benedicite sacerdotes Domini Domino laudate et superexaltate eum in saecula<verse eID="daniel.3.84" />
        <verse sID="daniel.3.85" osisID="daniel.3.85" />benedicite servi Domini Domino laudate et superexaltate eum in saecula<verse eID="daniel.3.85" />
        <verse sID="daniel.3.86" osisID="daniel.3.86" />benedicite spiritus et animae iustorum Domino laudate et superexaltate eum in saecula<verse eID="daniel.3.86" />
        <verse sID="daniel.3.87" osisID="daniel.3.87" />benedicite sancti et humiles corde Domino laudate et superexaltate eum in saecula<verse eID="daniel.3.87" />
        <verse sID="daniel.3.88" osisID="daniel.3.88" />benedicite Anania Azaria et Misahel Domino laudate et superexaltate eum in saecula quia eruit nos de inferno et salvos fecit de manu mortis et liberavit de medio ardentis flammae et de medio ignis eruit nos<verse eID="daniel.3.88" />
        <verse sID="daniel.3.89" osisID="daniel.3.89" />confitemini Domino quoniam bonus quoniam in saeculum misericordia eius<verse eID="daniel.3.89" />
        <verse sID="daniel.3.90" osisID="daniel.3.90" />benedicite omnes religiosi Domino Deo deorum laudate et confitemini quia in omnia saecula misericordia eius
HUCUSQUE NON HABETUR IN HEBRAEO ET QUAE POSUIMUS DE THEODOTIONIS EDITIONE TRANSLATA SUNT<verse eID="daniel.3.90" />
        <verse sID="daniel.3.91" osisID="daniel.3.91" />tunc Nabuchodonosor rex obstipuit et surrexit propere et ait optimatibus suis nonne tres viros misimus in medio ignis conpeditos qui respondentes dixerunt regi vere rex<verse eID="daniel.3.91" />
        <verse sID="daniel.3.92" osisID="daniel.3.92" />respondit et ait ecce ego video viros quattuor solutos et ambulantes in medio ignis et nihil corruptionis in eis est et species quarti similis filio Dei<verse eID="daniel.3.92" />
        <verse sID="daniel.3.93" osisID="daniel.3.93" />tunc accessit Nabuchodonosor ad ostium fornacis ignis ardentis et ait Sedrac Misac et Abdenago servi Dei excelsi egredimini et venite statimque egressi sunt Sedrac Misac et Abdenago de medio ignis<verse eID="daniel.3.93" />
        <verse sID="daniel.3.94" osisID="daniel.3.94" />et congregati satrapae magistratus et iudices et potentes regis contemplabantur viros illos quoniam nihil potestatis habuisset ignis in corporibus eorum et capillus capitis eorum non esset adustus et sarabara eorum non fuissent inmutata et odor ignis non transisset per eos<verse eID="daniel.3.94" />
        <verse sID="daniel.3.95" osisID="daniel.3.95" />et erumpens Nabuchodonosor ait benedictus Deus eorum Sedrac videlicet Misac et Abdenago qui misit angelum suum et eruit servos suos quia crediderunt in eo et verbum regis inmutaverunt et tradiderunt corpora sua ne servirent et ne adorarent omnem deum excepto Deo suo<verse eID="daniel.3.95" />
        <verse sID="daniel.3.96" osisID="daniel.3.96" />a me ergo positum est hoc decretum ut omnis populus et tribus et lingua quaecumque locuta fuerit blasphemiam contra Deum Sedrac Misac et Abdenago dispereat et domus eius vastetur neque enim est Deus alius qui possit ita salvare<verse eID="daniel.3.96" />
        <verse sID="daniel.3.97" osisID="daniel.3.97" />tunc rex promovit Sedrac Misac et Abdenago in provincia Babylonis<verse eID="daniel.3.97" />
        <verse sID="daniel.3.98" osisID="daniel.3.98" />Nabuchodonosor rex omnibus populis gentibus et linguis quae habitant in universa terra pax vobis multiplicetur<verse eID="daniel.3.98" />
        <verse sID="daniel.3.99" osisID="daniel.3.99" />signa et mirabilia fecit apud me Deus excelsus placuit ergo mihi praedicare<verse eID="daniel.3.99" />
        <verse sID="daniel.3.100" osisID="daniel.3.100" />signa eius quia magna sunt et mirabilia eius quia fortia et regnum eius regnum sempiternum et potestas eius in generatione et generationem<verse eID="daniel.3.100" />
      </p>
      <chapter eID="daniel.3" />
      <chapter sID="daniel.4" osisID="daniel.4" />
      <title>Chatper 4</title>
      <p>
        <verse sID="daniel.4.1" osisID="daniel.4.1" />ego Nabuchodonosor quietus eram in domo mea et florens in palatio meo<verse eID="daniel.4.1" />
        <verse sID="daniel.4.2" osisID="daniel.4.2" />somnium vidi quod perterruit me et cogitationes meae in stratu meo et visiones capitis mei conturbaverunt me<verse eID="daniel.4.2" />
        <verse sID="daniel.4.3" osisID="daniel.4.3" />et per me propositum est decretum ut introducerentur in conspectu meo cuncti sapientes Babylonis et ut solutionem somnii indicarent mihi<verse eID="daniel.4.3" />
        <verse sID="daniel.4.4" osisID="daniel.4.4" />tunc ingrediebantur arioli magi Chaldei et aruspices et somnium narravi in conspectu eorum et solutionem eius non indicaverunt mihi<verse eID="daniel.4.4" />
        <verse sID="daniel.4.5" osisID="daniel.4.5" />donec collega ingressus est in conspectu meo Danihel cuius nomen Balthasar secundum nomen dei mei qui habet spiritum deorum sanctorum in semet ipso et somnium coram eo locutus sum<verse eID="daniel.4.5" />
        <verse sID="daniel.4.6" osisID="daniel.4.6" />Balthasar princeps ariolorum quem ego scio quod spiritum deorum sanctorum habeas in te et omne sacramentum non est inpossibile tibi visiones somniorum meorum quas vidi et solutionem eorum narra<verse eID="daniel.4.6" />
        <verse sID="daniel.4.7" osisID="daniel.4.7" />visio capitis mei in cubili meo videbam et ecce arbor in medio terrae et altitudo eius nimia<verse eID="daniel.4.7" />
        <verse sID="daniel.4.8" osisID="daniel.4.8" />magna arbor et fortis et proceritas eius contingens caelum aspectus illius erat usque ad terminos universae terrae<verse eID="daniel.4.8" />
        <verse sID="daniel.4.9" osisID="daniel.4.9" />folia eius pulcherrima et fructus eius nimius et esca universorum in ea subter eam habitabant animalia et bestiae et in ramis eius conversabantur volucres caeli et ex ea vescebatur omnis caro<verse eID="daniel.4.9" />
        <verse sID="daniel.4.10" osisID="daniel.4.10" />videbam in visione capitis mei super stratum meum et ecce vigil et sanctus de caelo descendit<verse eID="daniel.4.10" />
        <verse sID="daniel.4.11" osisID="daniel.4.11" />clamavit fortiter et sic ait succidite arborem et praecidite ramos eius excutite folia eius et dispergite fructum eius fugiant bestiae quae subter eam sunt et volucres de ramis eius<verse eID="daniel.4.11" />
        <verse sID="daniel.4.12" osisID="daniel.4.12" />verumtamen germen radicum eius in terra sinite et alligetur vinculo ferreo et aereo in herbis quae foris sunt et rore caeli tinguatur et cum feris pars eius in herba terrae<verse eID="daniel.4.12" />
        <verse sID="daniel.4.13" osisID="daniel.4.13" />cor eius ab humano commutetur et cor ferae detur ei et septem tempora mutentur super eum<verse eID="daniel.4.13" />
        <verse sID="daniel.4.14" osisID="daniel.4.14" />in sententia vigilum decretum est et sermo sanctorum et petitio donec cognoscant viventes quoniam dominatur Excelsus in regno hominum et cuicumque voluerit dabit illud et humillimum hominem constituet super eo<verse eID="daniel.4.14" />
        <verse sID="daniel.4.15" osisID="daniel.4.15" />hoc somnium vidi ego rex Nabuchodonosor tu ergo Balthasar interpretationem narra festinus quia omnes sapientes regni mei non queunt solutionem edicere mihi tu autem potes quia spiritus deorum sanctorum in te est<verse eID="daniel.4.15" />
        <verse sID="daniel.4.16" osisID="daniel.4.16" />tunc Danihel cuius nomen Balthasar coepit intra semet ipsum tacitus cogitare quasi hora una et cogitationes eius conturbabant eum respondens autem rex ait Balthasar somnium et interpretatio eius non conturbent te respondit Balthasar et dixit domine mi somnium his qui te oderunt et interpretatio eius hostibus tuis sit<verse eID="daniel.4.16" />
        <verse sID="daniel.4.17" osisID="daniel.4.17" />arborem quam vidisti sublimem atque robustam cuius altitudo pertingit ad caelum et aspectus illius in omnem terram<verse eID="daniel.4.17" />
        <verse sID="daniel.4.18" osisID="daniel.4.18" />et rami eius pulcherrimi et fructus eius nimius et esca omnium in ea subter eam habitantes bestiae agri et in ramis eius commorantes aves caeli<verse eID="daniel.4.18" />
        <verse sID="daniel.4.19" osisID="daniel.4.19" />tu es rex qui magnificatus es et invaluisti et magnitudo tua crevit et pervenit usque ad caelum et potestas tua in terminos universae terrae<verse eID="daniel.4.19" />
        <verse sID="daniel.4.20" osisID="daniel.4.20" />quod autem vidit rex vigilem et sanctum descendere de caelo et dicere succidite arborem et dissipate illam attamen germen radicum eius in terra dimittite et vinciatur ferro et aere in herbis foris et rore caeli conspergatur et cum feris sit pabulum eius donec septem tempora commutentur super eum<verse eID="daniel.4.20" />
        <verse sID="daniel.4.21" osisID="daniel.4.21" />haec est interpretatio sententiae Altissimi quae pervenit super dominum meum regem<verse eID="daniel.4.21" />
        <verse sID="daniel.4.22" osisID="daniel.4.22" />eicient te ab hominibus et cum bestiis feris erit habitatio tua et faenum ut bos comedes et rore caeli infunderis septem quoque tempora mutabuntur super te donec scias quod dominetur Excelsus super regnum hominum et cuicumque voluerit det illud<verse eID="daniel.4.22" />
        <verse sID="daniel.4.23" osisID="daniel.4.23" />quod autem praecepit ut relinqueretur germen radicum eius id est arboris regnum tuum tibi manebit postquam cognoveris potestatem esse caelestem<verse eID="daniel.4.23" />
        <verse sID="daniel.4.24" osisID="daniel.4.24" />quam ob rem rex consilium meum placeat tibi et peccata tua elemosynis redime et iniquitates tuas misericordiis pauperum forsitan ignoscat delictis tuis<verse eID="daniel.4.24" />
        <verse sID="daniel.4.25" osisID="daniel.4.25" />omnia venerunt super Nabuchodonosor regem<verse eID="daniel.4.25" />
        <verse sID="daniel.4.26" osisID="daniel.4.26" />post finem mensuum duodecim in aula Babylonis deambulabat<verse eID="daniel.4.26" />
        <verse sID="daniel.4.27" osisID="daniel.4.27" />responditque rex et ait nonne haec est Babylon magna quam ego aedificavi in domum regni in robore fortitudinis meae et in gloria decoris mei<verse eID="daniel.4.27" />
        <verse sID="daniel.4.28" osisID="daniel.4.28" />cum adhuc sermo esset in ore regis vox de caelo ruit tibi dicitur Nabuchodonosor rex regnum transiit a te<verse eID="daniel.4.28" />
        <verse sID="daniel.4.29" osisID="daniel.4.29" />et ab hominibus te eicient et cum bestiis feris erit habitatio tua faenum quasi bos comedes et septem tempora mutabuntur super te donec scias quod dominetur Excelsus in regno hominum et cuicumque voluerit det illud<verse eID="daniel.4.29" />
        <verse sID="daniel.4.30" osisID="daniel.4.30" />eadem hora sermo conpletus est super Nabuchodonosor ex hominibus abiectus est et faenum ut bos comedit et rore caeli corpus eius infectum est donec capilli eius in similitudinem aquilarum crescerent et ungues eius quasi avium<verse eID="daniel.4.30" />
        <verse sID="daniel.4.31" osisID="daniel.4.31" />igitur post finem dierum ego Nabuchodonosor oculos meos ad caelum levavi et sensus meus redditus est mihi et Altissimo benedixi et viventem in sempiternum laudavi et glorificavi quia potestas eius potestas sempiterna et regnum eius in generationem et generationem<verse eID="daniel.4.31" />
        <verse sID="daniel.4.32" osisID="daniel.4.32" />et omnes habitatores terrae apud eum in nihilum reputati sunt iuxta voluntatem enim suam facit tam in virtutibus caeli quam in habitatoribus terrae et non est qui resistat manui eius et dicat ei quare fecisti<verse eID="daniel.4.32" />
        <verse sID="daniel.4.33" osisID="daniel.4.33" />in ipso tempore sensus meus reversus est ad me et ad honorem regni mei decoremque perveni et figura mea reversa est ad me et optimates mei et magistratus mei requisierunt me et in regno meo constitutus sum et magnificentia amplior addita est mihi<verse eID="daniel.4.33" />
        <verse sID="daniel.4.34" osisID="daniel.4.34" />nunc igitur ego Nabuchodonosor laudo et magnifico et glorifico Regem caeli quia omnia opera eius vera et viae eius iudicia et gradientes in superbia potest humiliare<verse eID="daniel.4.34" />
      </p>
      <chapter eID="daniel.4" />
      <chapter sID="daniel.5" osisID="daniel.5" />
      <title>Chatper 5</title>
      <p>
        <verse sID="daniel.5.1" osisID="daniel.5.1" />Balthasar rex fecit grande convivium optimatibus suis mille et unusquisque secundum suam bibebat aetatem<verse eID="daniel.5.1" />
        <verse sID="daniel.5.2" osisID="daniel.5.2" />praecepit ergo iam temulentus ut adferrentur vasa aurea et argentea quae asportaverat Nabuchodonosor pater eius de templo quod fuit in Hierusalem ut biberent in eis rex et optimates eius uxoresque eius et concubinae<verse eID="daniel.5.2" />
        <verse sID="daniel.5.3" osisID="daniel.5.3" />tunc adlata sunt vasa aurea quae asportaverat de templo quod fuerat in Hierusalem et biberunt in eis rex et optimates eius uxores et concubinae illius<verse eID="daniel.5.3" />
        <verse sID="daniel.5.4" osisID="daniel.5.4" />bibebant vinum et laudabant deos suos aureos et argenteos et aereos ferreos ligneosque et lapideos<verse eID="daniel.5.4" />
        <verse sID="daniel.5.5" osisID="daniel.5.5" />in eadem hora apparuerunt digiti quasi manus hominis scribentes contra candelabrum in superficie parietis aulae regiae et rex aspiciebat articulos manus scribentis<verse eID="daniel.5.5" />
        <verse sID="daniel.5.6" osisID="daniel.5.6" />tunc regis facies commutata est et cogitationes eius perturbabant eum et conpages renum eius solvebantur et genua eius ad se invicem conlidebantur<verse eID="daniel.5.6" />
        <verse sID="daniel.5.7" osisID="daniel.5.7" />exclamavit itaque rex fortiter ut introducerent magos Chaldeos et aruspices et proloquens rex ait sapientibus Babylonis quicumque legerit scripturam hanc et interpretationem eius manifestam mihi fecerit purpura vestietur et torquem auream habebit in collo et tertius in regno meo erit<verse eID="daniel.5.7" />
        <verse sID="daniel.5.8" osisID="daniel.5.8" />tunc ingressi omnes sapientes regis non potuerunt nec scripturam legere nec interpretationem indicare regi<verse eID="daniel.5.8" />
        <verse sID="daniel.5.9" osisID="daniel.5.9" />unde rex Balthasar satis conturbatus est et vultus illius inmutatus est sed et optimates eius turbabantur<verse eID="daniel.5.9" />
        <verse sID="daniel.5.10" osisID="daniel.5.10" />regina autem pro re quae acciderat regi et optimatibus eius domum convivii ingressa est et proloquens ait rex in aeternum vive non te conturbent cogitationes tuae neque facies tua inmutetur<verse eID="daniel.5.10" />
        <verse sID="daniel.5.11" osisID="daniel.5.11" />est vir in regno tuo qui spiritum deorum sanctorum habet in se et in diebus patris tui scientia et sapientia inventae sunt in eo nam et rex Nabuchodonosor pater tuus principem magorum incantatorum Chaldeorum et aruspicum constituit eum pater inquam tuus o rex<verse eID="daniel.5.11" />
        <verse sID="daniel.5.12" osisID="daniel.5.12" />quia spiritus amplior et prudentia intellegentiaque interpretatio somniorum et ostensio secretorum ac solutio ligatorum inventae sunt in eo hoc est in Danihelo cui rex posuit nomen Balthasar nunc itaque Danihel vocetur et interpretationem narrabit<verse eID="daniel.5.12" />
        <verse sID="daniel.5.13" osisID="daniel.5.13" />igitur introductus est Danihel coram rege ad quem praefatus rex ait tu es Danihel de filiis captivitatis Iudae quam adduxit rex pater meus de Iudaea<verse eID="daniel.5.13" />
        <verse sID="daniel.5.14" osisID="daniel.5.14" />audivi de te quoniam spiritum deorum habeas et scientia intellegentiaque ac sapientia ampliores inventae sint in te<verse eID="daniel.5.14" />
        <verse sID="daniel.5.15" osisID="daniel.5.15" />et nunc introgressi sunt in conspectu meo sapientes magi ut scripturam hanc legerent et interpretationem eius indicarent mihi et nequiverunt sensum sermonis huius edicere<verse eID="daniel.5.15" />
        <verse sID="daniel.5.16" osisID="daniel.5.16" />porro ego audivi de te quod possis obscura interpretari et ligata dissolvere si ergo vales scripturam legere et interpretationem indicare mihi purpura vestieris et torquem auream circa collum tuum habebis et tertius in regno meo princeps eris<verse eID="daniel.5.16" />
        <verse sID="daniel.5.17" osisID="daniel.5.17" />ad quae respondens Danihel ait coram rege munera tua sint tibi et dona domus tuae alteri da scripturam autem legam tibi rex et interpretationem eius ostendam tibi<verse eID="daniel.5.17" />
        <verse sID="daniel.5.18" osisID="daniel.5.18" />o rex Deus altissimus regnum et magnificentiam gloriam et honorem dedit Nabuchodonosor patri tuo<verse eID="daniel.5.18" />
        <verse sID="daniel.5.19" osisID="daniel.5.19" />et propter magnificentiam quam dederat ei universi populi tribus et linguae tremebant et metuebant eum quos volebat interficiebat et quos volebat percutiebat quos volebat exaltabat et quos volebat humiliabat<verse eID="daniel.5.19" />
        <verse sID="daniel.5.20" osisID="daniel.5.20" />quando autem elevatum est cor eius et spiritus illius obfirmatus est ad superbiam depositus est de solio regni sui et gloria eius ablata est<verse eID="daniel.5.20" />
        <verse sID="daniel.5.21" osisID="daniel.5.21" />et a filiis hominum eiectus est sed et cor eius cum bestiis positum est et cum onagris erat habitatio eius faenum quoque ut bos comedebat et rore caeli corpus eius infectum est donec cognosceret quod potestatem habeat Altissimus in regno hominum et quemcumque voluerit suscitabit super illud<verse eID="daniel.5.21" />
        <verse sID="daniel.5.22" osisID="daniel.5.22" />tu quoque filius eius Balthasar non humiliasti cor tuum cum scires haec omnia<verse eID="daniel.5.22" />
        <verse sID="daniel.5.23" osisID="daniel.5.23" />sed adversum Dominatorem caeli elevatus es et vasa domus eius adlata sunt coram te et tu et optimates tui et uxores tuae et concubinae vinum bibistis in eis deos quoque argenteos et aureos et aereos ferreos ligneosque et lapideos qui non vident neque audiunt neque sentiunt laudasti porro Deum qui habet flatum tuum in manu sua et omnes vias tuas non glorificasti<verse eID="daniel.5.23" />
        <verse sID="daniel.5.24" osisID="daniel.5.24" />idcirco ab eo missus est articulus manus quae scripsit hoc quod exaratum est<verse eID="daniel.5.24" />
        <verse sID="daniel.5.25" osisID="daniel.5.25" />haec est autem scriptura quae digesta est mane thecel fares<verse eID="daniel.5.25" />
        <verse sID="daniel.5.26" osisID="daniel.5.26" />et haec interpretatio sermonis mane numeravit Deus regnum tuum et conplevit illud<verse eID="daniel.5.26" />
        <verse sID="daniel.5.27" osisID="daniel.5.27" />thecel adpensus es in statera et inventus es minus habens<verse eID="daniel.5.27" />
        <verse sID="daniel.5.28" osisID="daniel.5.28" />fares divisum est regnum tuum et datum est Medis et Persis<verse eID="daniel.5.28" />
        <verse sID="daniel.5.29" osisID="daniel.5.29" />tunc iubente rege indutus est Danihel purpura et circumdata est torques aurea collo eius et praedicatum est de eo quod haberet potestatem tertius in regno<verse eID="daniel.5.29" />
        <verse sID="daniel.5.30" osisID="daniel.5.30" />eadem nocte interfectus est Balthasar rex Chaldeus<verse eID="daniel.5.30" />
        <verse sID="daniel.5.31" osisID="daniel.5.31" />et Darius Medus successit in regnum annos natus sexaginta duo<verse eID="daniel.5.31" />
      </p>
      <chapter eID="daniel.5" />
      <chapter sID="daniel.6" osisID="daniel.6" />
      <title>Chatper 6</title>
      <p>
        <verse sID="daniel.6.1" osisID="daniel.6.1" />placuit Dario et constituit supra regnum satrapas centum viginti ut essent in toto regno suo<verse eID="daniel.6.1" />
        <verse sID="daniel.6.2" osisID="daniel.6.2" />et super eos principes tres ex quibus Danihel unus erat ut satrapae illis redderent rationem et rex non sustineret molestiam<verse eID="daniel.6.2" />
        <verse sID="daniel.6.3" osisID="daniel.6.3" />igitur Danihel superabat omnes principes et satrapas quia spiritus Dei amplior erat in eo<verse eID="daniel.6.3" />
        <verse sID="daniel.6.4" osisID="daniel.6.4" />porro rex cogitabat constituere eum super omne regnum unde principes et satrapae quaerebant occasionem ut invenirent Daniheli ex latere regni nullamque causam et suspicionem repperire potuerunt eo quod fidelis esset et omnis culpa et suspicio non inveniretur in eo<verse eID="daniel.6.4" />
        <verse sID="daniel.6.5" osisID="daniel.6.5" />dixerunt ergo viri illi non inveniemus Daniheli huic aliquam occasionem nisi forte in lege Dei sui<verse eID="daniel.6.5" />
        <verse sID="daniel.6.6" osisID="daniel.6.6" />tunc principes et satrapae subripuerunt regi et sic locuti sunt ei Darie rex in aeternum vive<verse eID="daniel.6.6" />
        <verse sID="daniel.6.7" osisID="daniel.6.7" />consilium inierunt cuncti principes regni magistratus et satrapae senatores et iudices ut decretum imperatorium exeat et edictum ut omnis qui petierit aliquam petitionem a quocumque deo et homine usque ad dies triginta nisi a te rex mittatur in lacum leonum<verse eID="daniel.6.7" />
        <verse sID="daniel.6.8" osisID="daniel.6.8" />nunc itaque rex confirma sententiam et scribe decretum ut non inmutetur quod statutum est a Medis atque Persis nec praevaricari cuiquam liceat<verse eID="daniel.6.8" />
        <verse sID="daniel.6.9" osisID="daniel.6.9" />porro rex Darius proposuit edictum et statuit<verse eID="daniel.6.9" />
        <verse sID="daniel.6.10" osisID="daniel.6.10" />quod cum Danihel conperisset id est constitutam legem ingressus est domum suam et fenestris apertis in cenaculo suo contra Hierusalem tribus temporibus in die flectebat genua sua et adorabat confitebaturque coram Deo suo sicut et ante facere consuerat<verse eID="daniel.6.10" />
        <verse sID="daniel.6.11" osisID="daniel.6.11" />viri igitur illi curiosius inquirentes invenerunt Danihel orantem et obsecrantem Deum suum<verse eID="daniel.6.11" />
        <verse sID="daniel.6.12" osisID="daniel.6.12" />et accedentes locuti sunt regi super edicto rex numquid non constituisti ut omnis homo qui rogaret quemquam de diis et hominibus usque ad dies triginta nisi a te rex mitteretur in lacum leonum ad quod respondens rex ait verus sermo iuxta decretum Medorum atque Persarum quod praevaricari non licet<verse eID="daniel.6.12" />
        <verse sID="daniel.6.13" osisID="daniel.6.13" />tunc respondentes dixerunt coram rege Danihel de filiis captivitatis Iudae non curavit de lege tua et de edicto quod constituisti sed tribus temporibus per diem orat obsecratione sua<verse eID="daniel.6.13" />
        <verse sID="daniel.6.14" osisID="daniel.6.14" />quod verbum cum audisset rex satis contristatus est et pro Danihel posuit cor ut liberaret eum et usque ad occasum solis laborabat ut erueret illum<verse eID="daniel.6.14" />
        <verse sID="daniel.6.15" osisID="daniel.6.15" />viri autem illi intellegentes regem dixerunt ei scito rex quia lex Medorum est atque Persarum ut omne decretum quod constituit rex non liceat inmutari<verse eID="daniel.6.15" />
        <verse sID="daniel.6.16" osisID="daniel.6.16" />tunc rex praecepit et adduxerunt Danihelem et miserunt eum in lacum leonum dixitque rex Daniheli Deus tuus quem colis semper ipse liberabit te<verse eID="daniel.6.16" />
        <verse sID="daniel.6.17" osisID="daniel.6.17" />adlatusque est lapis unus et positus est super os laci quem obsignavit rex anulo suo et anulo optimatum suorum ne quid fieret contra Danihel<verse eID="daniel.6.17" />
        <verse sID="daniel.6.18" osisID="daniel.6.18" />et abiit rex in domum suam et dormivit incenatus cibique non sunt inlati coram eo insuper et somnus recessit ab eo<verse eID="daniel.6.18" />
        <verse sID="daniel.6.19" osisID="daniel.6.19" />tunc rex primo diluculo consurgens festinus ad lacum leonum perrexit<verse eID="daniel.6.19" />
        <verse sID="daniel.6.20" osisID="daniel.6.20" />adpropinquansque lacui Danihelem voce lacrimabili inclamavit et affatus est eum Danihel serve Dei viventis Deus tuus cui tu servis semper putasne valuit liberare te a leonibus<verse eID="daniel.6.20" />
        <verse sID="daniel.6.21" osisID="daniel.6.21" />et Danihel regi respondens ait rex in aeternum vive<verse eID="daniel.6.21" />
        <verse sID="daniel.6.22" osisID="daniel.6.22" />Deus meus misit angelum suum et conclusit ora leonum et non nocuerunt mihi quia coram eo iustitia inventa est in me sed et coram te rex delictum non feci<verse eID="daniel.6.22" />
        <verse sID="daniel.6.23" osisID="daniel.6.23" />tunc rex vehementer gavisus est super eo et Danihelem praecepit educi de lacu eductusque est Danihel de lacu et nulla laesio inventa est in eo quia credidit Deo suo<verse eID="daniel.6.23" />
        <verse sID="daniel.6.24" osisID="daniel.6.24" />iubente autem rege adducti sunt viri illi qui accusaverant Danihelem et in lacum leonum missi sunt ipsi et filii et uxores eorum et non pervenerunt usque ad pavimentum laci donec arriperent eos leones et omnia ossa eorum comminuerunt<verse eID="daniel.6.24" />
        <verse sID="daniel.6.25" osisID="daniel.6.25" />tunc Darius rex scripsit universis populis tribubus et linguis habitantibus in universa terra pax vobis multiplicetur<verse eID="daniel.6.25" />
        <verse sID="daniel.6.26" osisID="daniel.6.26" />a me constitutum est decretum ut in universo imperio et regno meo tremescant et paveant Deum Danihelis ipse est enim Deus vivens et aeternus in saecula et regnum eius non dissipabitur et potestas eius usque in aeternum<verse eID="daniel.6.26" />
        <verse sID="daniel.6.27" osisID="daniel.6.27" />ipse liberator atque salvator faciens signa et mirabilia in caelo et in terra qui liberavit Danihelem de manu leonum<verse eID="daniel.6.27" />
        <verse sID="daniel.6.28" osisID="daniel.6.28" />porro Danihel perseveravit usque ad regnum Darii regnumque Cyri Persae<verse eID="daniel.6.28" />
      </p>
      <chapter eID="daniel.6" />
      <chapter sID="daniel.7" osisID="daniel.7" />
      <title>Chatper 7</title>
      <p>
        <verse sID="daniel.7.1" osisID="daniel.7.1" />anno primo Balthasar regis Babylonis Danihel somnium vidit visio autem capitis eius in cubili suo et somnium scribens brevi sermone conprehendit summatimque perstringens ait<verse eID="daniel.7.1" />
        <verse sID="daniel.7.2" osisID="daniel.7.2" />videbam in visione mea nocte et ecce quattuor venti caeli pugnabant in mari magno<verse eID="daniel.7.2" />
        <verse sID="daniel.7.3" osisID="daniel.7.3" />et quattuor bestiae grandes ascendebant de mari diversae inter se<verse eID="daniel.7.3" />
        <verse sID="daniel.7.4" osisID="daniel.7.4" />prima quasi leaena et alas habebat aquilae aspiciebam donec evulsae sunt alae eius et sublata est de terra et super pedes quasi homo stetit et cor eius datum est ei<verse eID="daniel.7.4" />
        <verse sID="daniel.7.5" osisID="daniel.7.5" />et ecce bestia alia similis urso in parte stetit et tres ordines erant in ore eius et in dentibus eius et sic dicebant ei surge comede carnes plurimas<verse eID="daniel.7.5" />
        <verse sID="daniel.7.6" osisID="daniel.7.6" />post hoc aspiciebam et ecce alia quasi pardus et alas habebat avis quattuor super se et quattuor capita erant in bestia et potestas data est ei<verse eID="daniel.7.6" />
        <verse sID="daniel.7.7" osisID="daniel.7.7" />post hoc aspiciebam in visione noctis et ecce bestia quarta terribilis atque mirabilis et fortis nimis dentes ferreos habebat magnos comedens atque comminuens et reliqua pedibus suis conculcans dissimilis autem erat ceteris bestiis quas videram ante eam et habebat cornua decem<verse eID="daniel.7.7" />
        <verse sID="daniel.7.8" osisID="daniel.7.8" />considerabam cornua et ecce cornu aliud parvulum ortum est de medio eorum et tria de cornibus primis evulsa sunt a facie eius et ecce oculi quasi oculi hominis erant in cornu isto et os loquens ingentia<verse eID="daniel.7.8" />
        <verse sID="daniel.7.9" osisID="daniel.7.9" />aspiciebam donec throni positi sunt et antiquus dierum sedit vestimentum eius quasi nix candidum et capilli capitis eius quasi lana munda thronus eius flammae ignis rotae eius ignis accensus<verse eID="daniel.7.9" />
        <verse sID="daniel.7.10" osisID="daniel.7.10" />fluvius igneus rapidusque egrediebatur a facie eius milia milium ministrabant ei et decies milies centena milia adsistebant ei iudicium sedit et libri aperti sunt<verse eID="daniel.7.10" />
        <verse sID="daniel.7.11" osisID="daniel.7.11" />aspiciebam propter vocem sermonum grandium quos cornu illud loquebatur et vidi quoniam interfecta esset bestia et perisset corpus eius et traditum esset ad conburendum igni<verse eID="daniel.7.11" />
        <verse sID="daniel.7.12" osisID="daniel.7.12" />aliarum quoque bestiarum ablata esset potestas et tempora vitae constituta essent eis usque ad tempus et tempus<verse eID="daniel.7.12" />
        <verse sID="daniel.7.13" osisID="daniel.7.13" />aspiciebam ergo in visione noctis et ecce cum nubibus caeli quasi filius hominis veniebat et usque ad antiquum dierum pervenit et in conspectu eius obtulerunt eum<verse eID="daniel.7.13" />
        <verse sID="daniel.7.14" osisID="daniel.7.14" />et dedit ei potestatem et honorem et regnum et omnes populi tribus ac linguae ipsi servient potestas eius potestas aeterna quae non auferetur et regnum eius quod non corrumpetur<verse eID="daniel.7.14" />
        <verse sID="daniel.7.15" osisID="daniel.7.15" />horruit spiritus meus ego Danihel territus sum in his et visiones capitis mei conturbaverunt me<verse eID="daniel.7.15" />
        <verse sID="daniel.7.16" osisID="daniel.7.16" />accessi ad unum de adsistentibus et veritatem quaerebam ab eo de omnibus his qui dixit mihi interpretationem sermonum et edocuit me<verse eID="daniel.7.16" />
        <verse sID="daniel.7.17" osisID="daniel.7.17" />hae bestiae magnae quattuor quattuor regna consurgent de terra<verse eID="daniel.7.17" />
        <verse sID="daniel.7.18" osisID="daniel.7.18" />suscipient autem regnum sancti Dei altissimi et obtinebunt regnum usque in saeculum et saeculum saeculorum<verse eID="daniel.7.18" />
        <verse sID="daniel.7.19" osisID="daniel.7.19" />post hoc volui diligenter discere de bestia quarta quia erat dissimilis valde ab omnibus et terribilis nimis dentes et ungues eius ferrei comedebat et comminuebat et reliquias pedibus suis conculcabat<verse eID="daniel.7.19" />
        <verse sID="daniel.7.20" osisID="daniel.7.20" />et de cornibus decem quae habebat in capite et de alio quod ortum fuerat ante quod ceciderant tria cornua de cornu illo quod habebat oculos et os loquens grandia et maius erat ceteris<verse eID="daniel.7.20" />
        <verse sID="daniel.7.21" osisID="daniel.7.21" />aspiciebam et ecce cornu illud faciebat bellum adversus sanctos et praevalebat eis<verse eID="daniel.7.21" />
        <verse sID="daniel.7.22" osisID="daniel.7.22" />donec venit antiquus dierum et iudicium dedit sanctis Excelsi et tempus advenit et regnum obtinuerunt sancti<verse eID="daniel.7.22" />
        <verse sID="daniel.7.23" osisID="daniel.7.23" />et sic ait bestia quarta regnum quartum erit in terra quod maius erit omnibus regnis et devorabit universam terram et conculcabit et comminuet eam<verse eID="daniel.7.23" />
        <verse sID="daniel.7.24" osisID="daniel.7.24" />porro cornua decem ipsius regni decem reges erunt et alius consurget post eos et ipse potentior erit prioribus et tres reges humiliabit<verse eID="daniel.7.24" />
        <verse sID="daniel.7.25" osisID="daniel.7.25" />et sermones contra Excelsum loquetur et sanctos Altissimi conteret et putabit quod possit mutare tempora et leges et tradentur in manu eius usque ad tempus et tempora et dimidium temporis<verse eID="daniel.7.25" />
        <verse sID="daniel.7.26" osisID="daniel.7.26" />et iudicium sedebit ut auferatur potentia et conteratur et dispereat usque in finem<verse eID="daniel.7.26" />
        <verse sID="daniel.7.27" osisID="daniel.7.27" />regnum autem et potestas et magnitudo regni quae est subter omne caelum detur populo sanctorum Altissimi cuius regnum regnum sempiternum est et omnes reges servient ei et oboedient<verse eID="daniel.7.27" />
        <verse sID="daniel.7.28" osisID="daniel.7.28" />hucusque finis verbi ego Danihel multum cogitationibus meis conturbabar et facies mea mutata est in me verbum autem in corde meo conservavi<verse eID="daniel.7.28" />
      </p>
      <chapter eID="daniel.7" />
      <chapter sID="daniel.8" osisID="daniel.8" />
      <title>Chatper 8</title>
      <p>
        <verse sID="daniel.8.1" osisID="daniel.8.1" />anno tertio regni Balthasar regis visio apparuit mihi ego Danihel post id quod videram in principio<verse eID="daniel.8.1" />
        <verse sID="daniel.8.2" osisID="daniel.8.2" />vidi in visione mea cum essem in Susis castro quod est in Aelam civitate vidi autem in visione esse me super portam Ulai<verse eID="daniel.8.2" />
        <verse sID="daniel.8.3" osisID="daniel.8.3" />et levavi oculos meos et vidi et ecce aries unus stabat ante paludem habens cornua excelsa et unum excelsius altero atque succrescens postea<verse eID="daniel.8.3" />
        <verse sID="daniel.8.4" osisID="daniel.8.4" />vidi arietem cornibus ventilantem contra occidentem et contra aquilonem et contra meridiem et omnes bestiae non poterant resistere ei neque liberari de manu eius fecitque secundum voluntatem suam et magnificatus est<verse eID="daniel.8.4" />
        <verse sID="daniel.8.5" osisID="daniel.8.5" />et ego intellegebam ecce autem hircus caprarum veniebat ab occidente super faciem totius terrae et non tangebat terram porro hircus habebat cornu insigne inter oculos suos<verse eID="daniel.8.5" />
        <verse sID="daniel.8.6" osisID="daniel.8.6" />et venit usque ad arietem illum cornutum quem videram stantem ante portam et cucurrit ad eum in impetu fortitudinis suae<verse eID="daniel.8.6" />
        <verse sID="daniel.8.7" osisID="daniel.8.7" />cumque adpropinquasset prope arietem efferatus est in eum et percussit arietem et comminuit duo cornua eius et non poterat aries resistere ei cumque eum misisset in terram conculcavit et nemo quibat liberare arietem de manu eius<verse eID="daniel.8.7" />
        <verse sID="daniel.8.8" osisID="daniel.8.8" />hircus autem caprarum magnus factus est nimis cumque crevisset fractum est cornu magnum et orta sunt cornua quattuor subter illud per quattuor ventos caeli<verse eID="daniel.8.8" />
        <verse sID="daniel.8.9" osisID="daniel.8.9" />de uno autem ex eis egressum est cornu unum modicum et factum est grande contra meridiem et contra orientem et contra fortitudinem<verse eID="daniel.8.9" />
        <verse sID="daniel.8.10" osisID="daniel.8.10" />et magnificatum est usque ad fortitudinem caeli et deiecit de fortitudine et de stellis et conculcavit eas<verse eID="daniel.8.10" />
        <verse sID="daniel.8.11" osisID="daniel.8.11" />et usque ad principem fortitudinis magnificatus est et ab eo tulit iuge sacrificium et deiecit locum sanctificationis eius<verse eID="daniel.8.11" />
        <verse sID="daniel.8.12" osisID="daniel.8.12" />robur autem datum est contra iuge sacrificium propter peccata et prosternetur veritas in terra et faciet et prosperabitur<verse eID="daniel.8.12" />
        <verse sID="daniel.8.13" osisID="daniel.8.13" />et audivi unum de sanctis loquentem et dixit unus sanctus alteri nescio cui loquenti usquequo visio et iuge sacrificium et peccatum desolationis quae facta est et sanctuarium et fortitudo conculcabitur<verse eID="daniel.8.13" />
        <verse sID="daniel.8.14" osisID="daniel.8.14" />et dixit ei usque ad vesperam et mane duo milia trecenti et mundabitur sanctuarium<verse eID="daniel.8.14" />
        <verse sID="daniel.8.15" osisID="daniel.8.15" />factum est autem cum viderem ego Danihel visionem et quaererem intellegentiam ecce stetit in conspectu meo quasi species viri<verse eID="daniel.8.15" />
        <verse sID="daniel.8.16" osisID="daniel.8.16" />et audivi vocem viri inter Ulai et clamavit et ait Gabrihel fac intellegere istum visionem<verse eID="daniel.8.16" />
        <verse sID="daniel.8.17" osisID="daniel.8.17" />et venit et stetit iuxta ubi ego stabam cumque venisset pavens corrui in faciem meam et ait ad me intellege fili hominis quoniam in tempore finis conplebitur visio<verse eID="daniel.8.17" />
        <verse sID="daniel.8.18" osisID="daniel.8.18" />cumque loqueretur ad me conlapsus sum pronus in terram et tetigit me et statuit me in gradu meo<verse eID="daniel.8.18" />
        <verse sID="daniel.8.19" osisID="daniel.8.19" />dixitque mihi ego ostendam tibi quae futura sint in novissimo maledictionis quoniam habet tempus finem suum<verse eID="daniel.8.19" />
        <verse sID="daniel.8.20" osisID="daniel.8.20" />aries quem vidisti habere cornua rex Medorum est atque Persarum<verse eID="daniel.8.20" />
        <verse sID="daniel.8.21" osisID="daniel.8.21" />porro hircus caprarum rex Graecorum est et cornu grande quod erat inter oculos eius ipse est rex primus<verse eID="daniel.8.21" />
        <verse sID="daniel.8.22" osisID="daniel.8.22" />quod autem fracto illo surrexerunt quattuor pro eo quattuor reges de gente eius consurgent sed non in fortitudine eius<verse eID="daniel.8.22" />
        <verse sID="daniel.8.23" osisID="daniel.8.23" />et post regnum eorum cum creverint iniquitates consurget rex inpudens facie et intellegens propositiones<verse eID="daniel.8.23" />
        <verse sID="daniel.8.24" osisID="daniel.8.24" />et roborabitur fortitudo eius sed non in viribus suis et supra quam credi potest universa vastabit et prosperabitur et faciet et interficiet robustos et populum sanctorum<verse eID="daniel.8.24" />
        <verse sID="daniel.8.25" osisID="daniel.8.25" />secundum voluntatem suam et dirigetur dolus in manu eius et cor suum magnificabit et in copia rerum omnium occidet plurimos et contra principem principum consurget et sine manu conteretur<verse eID="daniel.8.25" />
        <verse sID="daniel.8.26" osisID="daniel.8.26" />et visio vespere et mane quae dicta est vera est tu ergo signa visionem quia post dies multos erit<verse eID="daniel.8.26" />
        <verse sID="daniel.8.27" osisID="daniel.8.27" />et ego Danihel langui et aegrotavi per dies cumque surrexissem faciebam opera regis et stupebam ad visionem et non erat qui interpretaretur<verse eID="daniel.8.27" />
      </p>
      <chapter eID="daniel.8" />
      <chapter sID="daniel.9" osisID="daniel.9" />
      <title>Chatper 9</title>
      <p>
        <verse sID="daniel.9.1" osisID="daniel.9.1" />in anno primo Darii filii Asueri de semine Medorum qui imperavit super regnum Chaldeorum<verse eID="daniel.9.1" />
        <verse sID="daniel.9.2" osisID="daniel.9.2" />anno uno regni eius ego Danihel intellexi in libris numerum annorum de quo factus est sermo Domini ad Hieremiam prophetam ut conplerentur desolationis Hierusalem septuaginta anni<verse eID="daniel.9.2" />
        <verse sID="daniel.9.3" osisID="daniel.9.3" />et posui faciem meam ad Dominum Deum rogare et deprecari in ieiuniis sacco et cinere<verse eID="daniel.9.3" />
        <verse sID="daniel.9.4" osisID="daniel.9.4" />et oravi Dominum Deum meum et confessus sum et dixi obsecro Domine Deus magne et terribilis custodiens pactum et misericordiam diligentibus te et custodientibus mandata tua<verse eID="daniel.9.4" />
        <verse sID="daniel.9.5" osisID="daniel.9.5" />peccavimus inique fecimus impie egimus et recessimus et declinavimus a mandatis tuis ac iudiciis<verse eID="daniel.9.5" />
        <verse sID="daniel.9.6" osisID="daniel.9.6" />non oboedivimus servis tuis prophetis qui locuti sunt in nomine tuo regibus nostris principibus nostris patribus nostris omnique populo terrae<verse eID="daniel.9.6" />
        <verse sID="daniel.9.7" osisID="daniel.9.7" />tibi Domine iustitia nobis autem confusio faciei sicut est hodie viro Iuda et habitatoribus Hierusalem et omni Israhel his qui prope sunt et his qui procul in universis terris ad quas eiecisti eos propter iniquitates eorum in quibus peccaverunt in te<verse eID="daniel.9.7" />
        <verse sID="daniel.9.8" osisID="daniel.9.8" />Domine nobis confusio faciei regibus nostris principibus nostris et patribus nostris qui peccaverunt<verse eID="daniel.9.8" />
        <verse sID="daniel.9.9" osisID="daniel.9.9" />tibi autem Domino Deo nostro misericordia et propitiatio quia recessimus a te<verse eID="daniel.9.9" />
        <verse sID="daniel.9.10" osisID="daniel.9.10" />et non audivimus vocem Domini Dei nostri ut ambularemus in lege eius quam posuit nobis per servos suos prophetas<verse eID="daniel.9.10" />
        <verse sID="daniel.9.11" osisID="daniel.9.11" />et omnis Israhel praevaricati sunt legem tuam et declinaverunt ne audirent vocem tuam et stillavit super nos maledictio et detestatio quae scripta est in libro Mosi servi Dei quia peccavimus ei<verse eID="daniel.9.11" />
        <verse sID="daniel.9.12" osisID="daniel.9.12" />et statuit sermones suos quos locutus est super nos et super principes nostros qui iudicaverunt nos ut superducerent in nos malum magnum quale numquam fuit sub omni caelo secundum quod factum est in Hierusalem<verse eID="daniel.9.12" />
        <verse sID="daniel.9.13" osisID="daniel.9.13" />sicut scriptum est in lege Mosi omne malum hoc venit super nos et non rogavimus faciem tuam Domine Deus noster ut reverteremur ab iniquitatibus nostris et cogitaremus veritatem tuam<verse eID="daniel.9.13" />
        <verse sID="daniel.9.14" osisID="daniel.9.14" />et vigilavit Dominus et adduxit eam super nos iustus Dominus Deus noster in omnibus operibus suis quae fecit non enim audivimus vocem eius<verse eID="daniel.9.14" />
        <verse sID="daniel.9.15" osisID="daniel.9.15" />et nunc Domine Deus noster qui eduxisti populum tuum de terra Aegypti in manu forti et fecisti tibi nomen secundum diem hanc peccavimus iniquitatem fecimus<verse eID="daniel.9.15" />
        <verse sID="daniel.9.16" osisID="daniel.9.16" />Domine in omnem iustitiam tuam avertatur obsecro ira tua et furor tuus a civitate tua Hierusalem et monte sancto tuo propter peccata enim nostra et iniquitates patrum nostrorum Hierusalem et populus tuus in obprobrium sunt omnibus per circuitum nostrum<verse eID="daniel.9.16" />
        <verse sID="daniel.9.17" osisID="daniel.9.17" />nunc ergo exaudi Deus noster orationem servi tui et preces eius et ostende faciem tuam super sanctuarium tuum quod desertum est propter temet ipsum<verse eID="daniel.9.17" />
        <verse sID="daniel.9.18" osisID="daniel.9.18" />inclina Deus meus aurem tuam et audi aperi oculos tuos et vide desolationem nostram et civitatem super quam invocatum est nomen tuum neque enim in iustificationibus nostris prosternimus preces ante faciem tuam sed in miserationibus tuis multis<verse eID="daniel.9.18" />
        <verse sID="daniel.9.19" osisID="daniel.9.19" />exaudi Domine placare Domine adtende et fac ne moreris propter temet ipsum Deus meus quia nomen tuum invocatum est super civitatem et super populum tuum<verse eID="daniel.9.19" />
        <verse sID="daniel.9.20" osisID="daniel.9.20" />cumque adhuc loquerer et orarem et confiterer peccata mea et peccata populi mei Israhel ut prosternerem preces meas in conspectu Dei mei pro monte sancto Dei mei<verse eID="daniel.9.20" />
        <verse sID="daniel.9.21" osisID="daniel.9.21" />adhuc me loquente in oratione ecce vir Gabrihel quem videram in visione principio cito volans tetigit me in tempore sacrificii vespertini<verse eID="daniel.9.21" />
        <verse sID="daniel.9.22" osisID="daniel.9.22" />et docuit me et locutus est mihi dixitque Danihel nunc egressus sum ut docerem te et intellegeres<verse eID="daniel.9.22" />
        <verse sID="daniel.9.23" osisID="daniel.9.23" />ab exordio precum tuarum egressus est sermo ego autem veni ut indicarem tibi quia vir desideriorum es tu ergo animadverte sermonem et intellege visionem<verse eID="daniel.9.23" />
        <verse sID="daniel.9.24" osisID="daniel.9.24" />septuaginta ebdomades adbreviatae sunt super populum tuum et super urbem sanctam tuam ut consummetur praevaricatio et finem accipiat peccatum et deleatur iniquitas et adducatur iustitia sempiterna et impleatur visio et prophetes et unguatur sanctus sanctorum<verse eID="daniel.9.24" />
        <verse sID="daniel.9.25" osisID="daniel.9.25" />scito ergo et animadverte ab exitu sermonis ut iterum aedificetur Hierusalem usque ad christum ducem ebdomades septem et ebdomades sexaginta duae erunt et rursum aedificabitur platea et muri in angustia temporum<verse eID="daniel.9.25" />
        <verse sID="daniel.9.26" osisID="daniel.9.26" />et post ebdomades sexaginta duas occidetur christus et non erit eius et civitatem et sanctuarium dissipabit populus cum duce venturo et finis eius vastitas et post finem belli statuta desolatio<verse eID="daniel.9.26" />
        <verse sID="daniel.9.27" osisID="daniel.9.27" />confirmavit autem pactum multis ebdomas una et in dimidio ebdomadis deficiet hostia et sacrificium et in templo erit abominatio desolationis et usque ad consummationem et finem perseverabit desolatio<verse eID="daniel.9.27" />
      </p>
      <chapter eID="daniel.9" />
      <chapter sID="daniel.10" osisID="daniel.10" />
      <title>Chatper 10</title>
      <p>
        <verse sID="daniel.10.1" osisID="daniel.10.1" />anno tertio Cyri regis Persarum verbum revelatum est Daniheli cognomento Balthasar et verum verbum et fortitudo magna intellexitque sermonem intellegentia est enim opus in visione<verse eID="daniel.10.1" />
        <verse sID="daniel.10.2" osisID="daniel.10.2" />in diebus illis ego Danihel lugebam trium ebdomadarum diebus<verse eID="daniel.10.2" />
        <verse sID="daniel.10.3" osisID="daniel.10.3" />panem desiderabilem non comedi et caro et vinum non introierunt in os meum sed neque unguento unctus sum donec conplerentur trium ebdomadarum dies<verse eID="daniel.10.3" />
        <verse sID="daniel.10.4" osisID="daniel.10.4" />die autem vicesima et quarta mensis primi eram iuxta fluvium magnum qui est Tigris<verse eID="daniel.10.4" />
        <verse sID="daniel.10.5" osisID="daniel.10.5" />et levavi oculos meos et vidi et ecce vir unus vestitus lineis et renes eius accincti auro obrizo<verse eID="daniel.10.5" />
        <verse sID="daniel.10.6" osisID="daniel.10.6" />et corpus eius quasi chrysolitus et facies eius velut species fulgoris et oculi eius ut lampas ardens et brachia eius et quae deorsum usque ad pedes quasi species aeris candentis et vox sermonum eius ut vox multitudinis<verse eID="daniel.10.6" />
        <verse sID="daniel.10.7" osisID="daniel.10.7" />vidi autem ego Danihel solus visionem porro viri qui erant mecum non viderunt sed terror nimius inruit super eos et fugerunt in absconditum<verse eID="daniel.10.7" />
        <verse sID="daniel.10.8" osisID="daniel.10.8" />ego autem relictus solus vidi visionem grandem hanc et non remansit in me fortitudo sed et species mea inmutata est in me et emarcui nec habui quicquam virium<verse eID="daniel.10.8" />
        <verse sID="daniel.10.9" osisID="daniel.10.9" />et audivi vocem sermonum eius et audiens iacebam consternatus super faciem meam vultusque meus herebat terrae<verse eID="daniel.10.9" />
        <verse sID="daniel.10.10" osisID="daniel.10.10" />et ecce manus tetigit me et erexit me super genua mea et super articulos manuum mearum<verse eID="daniel.10.10" />
        <verse sID="daniel.10.11" osisID="daniel.10.11" />et dixit ad me Danihel vir desideriorum intellege verba quae ego loquor ad te et sta in gradu tuo nunc enim sum missus ad te cumque dixisset mihi sermonem istum steti tremens<verse eID="daniel.10.11" />
        <verse sID="daniel.10.12" osisID="daniel.10.12" />et ait ad me noli metuere Danihel quia ex die primo quo posuisti cor tuum ad intellegendum ut te adfligeres in conspectu Dei tui exaudita sunt verba tua et ego veni propter sermones tuos<verse eID="daniel.10.12" />
        <verse sID="daniel.10.13" osisID="daniel.10.13" />princeps autem regni Persarum restitit mihi viginti et uno diebus et ecce Michahel unus de principibus primis venit in adiutorium meum et ego remansi ibi iuxta regem Persarum<verse eID="daniel.10.13" />
        <verse sID="daniel.10.14" osisID="daniel.10.14" />veni autem ut docerem te quae ventura sunt populo tuo in novissimis diebus quoniam adhuc visio in dies<verse eID="daniel.10.14" />
        <verse sID="daniel.10.15" osisID="daniel.10.15" />cumque loqueretur mihi huiuscemodi verbis deieci vultum meum ad terram et tacui<verse eID="daniel.10.15" />
        <verse sID="daniel.10.16" osisID="daniel.10.16" />et ecce quasi similitudo filii hominis tetigit labia mea et aperiens os meum locutus sum et dixi ad eum qui stabat contra me domine mi in visione dissolutae sunt conpages meae et nihil in me remansit virium<verse eID="daniel.10.16" />
        <verse sID="daniel.10.17" osisID="daniel.10.17" />et quomodo poterit servus domini mei loqui cum domino meo nihil enim in me remansit virium sed et halitus meus intercluditur<verse eID="daniel.10.17" />
        <verse sID="daniel.10.18" osisID="daniel.10.18" />rursum ergo tetigit me quasi visio hominis et confortavit me<verse eID="daniel.10.18" />
        <verse sID="daniel.10.19" osisID="daniel.10.19" />et dixit noli timere vir desideriorum pax tibi confortare et esto robustus cumque loqueretur mecum convalui et dixi loquere domine mi quia confortasti me<verse eID="daniel.10.19" />
        <verse sID="daniel.10.20" osisID="daniel.10.20" />et ait numquid scis quare venerim ad te et nunc revertar ut proelier adversum principem Persarum cum enim egrederer apparuit princeps Graecorum veniens<verse eID="daniel.10.20" />
        <verse sID="daniel.10.21" osisID="daniel.10.21" />verumtamen adnuntiabo tibi quod expressum est in scriptura veritatis et nemo est adiutor meus in omnibus his nisi Michahel princeps vester<verse eID="daniel.10.21" />
      </p>
      <chapter eID="daniel.10" />
      <chapter sID="daniel.11" osisID="daniel.11" />
      <title>Chatper 11</title>
      <p>
        <verse sID="daniel.11.1" osisID="daniel.11.1" />ego autem ab anno primo Darii Medi stabam ut confortaretur et roboraretur<verse eID="daniel.11.1" />
        <verse sID="daniel.11.2" osisID="daniel.11.2" />et nunc veritatem adnuntiabo tibi ecce adhuc tres reges stabunt in Perside et quartus ditabitur opibus nimiis super omnes et cum invaluerit divitiis suis concitabit omnes adversum regnum Graeciae<verse eID="daniel.11.2" />
        <verse sID="daniel.11.3" osisID="daniel.11.3" />surget vero rex fortis et dominabitur potestate multa et faciet quod placuerit ei<verse eID="daniel.11.3" />
        <verse sID="daniel.11.4" osisID="daniel.11.4" />et cum steterit conteretur regnum eius et dividetur in quattuor ventos caeli sed non in posteros eius neque secundum potentiam illius qua dominatus est lacerabitur enim regnum eius etiam in externos exceptis his<verse eID="daniel.11.4" />
        <verse sID="daniel.11.5" osisID="daniel.11.5" />et confortabitur rex austri et de principibus eius praevalebit super eum et dominabitur dicione multa enim dominatio eius<verse eID="daniel.11.5" />
        <verse sID="daniel.11.6" osisID="daniel.11.6" />et post finem annorum foederabuntur filiaque regis austri veniet ad regem aquilonis facere amicitiam et non obtinebit fortitudine brachii nec stabit semen eius et tradetur ipsa et qui adduxerunt eam adulescentes eius et qui confortabant eam in temporibus<verse eID="daniel.11.6" />
        <verse sID="daniel.11.7" osisID="daniel.11.7" />et stabit de germine radicum eius plantatio et veniet cum exercitu et ingredietur provinciam regis aquilonis et abutetur eis et obtinebit<verse eID="daniel.11.7" />
        <verse sID="daniel.11.8" osisID="daniel.11.8" />insuper et deos eorum et sculptilia vasa quoque pretiosa argenti et auri captiva ducet in Aegyptum ipse praevalebit adversum regem aquilonis<verse eID="daniel.11.8" />
        <verse sID="daniel.11.9" osisID="daniel.11.9" />et intrabit in regnum rex austri et revertetur ad terram suam<verse eID="daniel.11.9" />
        <verse sID="daniel.11.10" osisID="daniel.11.10" />filii autem eius provocabuntur et congregabunt multitudinem exercituum plurimorum et veniet properans et inundans et revertetur et concitabitur et congredietur cum robore eius<verse eID="daniel.11.10" />
        <verse sID="daniel.11.11" osisID="daniel.11.11" />et provocatus rex austri egredietur et pugnabit adversum regem aquilonis et praeparabit multitudinem nimiam et dabitur multitudo in manu eius<verse eID="daniel.11.11" />
        <verse sID="daniel.11.12" osisID="daniel.11.12" />et capiet multitudinem et exaltabitur cor eius et deiciet multa milia sed non praevalebit<verse eID="daniel.11.12" />
        <verse sID="daniel.11.13" osisID="daniel.11.13" />convertetur enim rex aquilonis et praeparabit multitudinem multo maiorem quam prius et in fine temporum annorumque veniet properans cum exercitu magno et opibus nimiis<verse eID="daniel.11.13" />
        <verse sID="daniel.11.14" osisID="daniel.11.14" />et in temporibus illis multi consurgent adversum regem austri filii quoque praevaricatorum populi tui extollentur ut impleant visionem et corruent<verse eID="daniel.11.14" />
        <verse sID="daniel.11.15" osisID="daniel.11.15" />et veniet rex aquilonis et conportabit aggerem et capiet urbes munitissimas et brachia austri non sustinebunt et consurgent electi eius ad resistendum et non erit fortitudo<verse eID="daniel.11.15" />
        <verse sID="daniel.11.16" osisID="daniel.11.16" />et faciet veniens super eum iuxta placitum suum et non erit qui stet contra faciem eius et stabit in terra inclita et consumetur in manu eius<verse eID="daniel.11.16" />
        <verse sID="daniel.11.17" osisID="daniel.11.17" />et ponet faciem suam ut veniat ad tenendum universum regnum eius et recta faciet cum eo et filiam feminarum dabit ei ut evertat illud et non stabit nec illius erit<verse eID="daniel.11.17" />
        <verse sID="daniel.11.18" osisID="daniel.11.18" />et convertet faciem suam ad insulas et capiet multas et cessare faciet principem obprobrii sui et obprobrium eius convertetur in eum<verse eID="daniel.11.18" />
        <verse sID="daniel.11.19" osisID="daniel.11.19" />et convertet faciem suam ad imperium terrae suae et inpinget et corruet et non invenietur<verse eID="daniel.11.19" />
        <verse sID="daniel.11.20" osisID="daniel.11.20" />et stabit in loco eius vilissimus et indignus decore regio et in paucis diebus conteretur non in furore nec in proelio<verse eID="daniel.11.20" />
        <verse sID="daniel.11.21" osisID="daniel.11.21" />et stabit in loco eius despectus et non tribuetur ei honor regius et veniet clam et obtinebit regnum in fraudulentia<verse eID="daniel.11.21" />
        <verse sID="daniel.11.22" osisID="daniel.11.22" />et brachia pugnantis expugnabuntur a facie eius et conterentur insuper et dux foederis<verse eID="daniel.11.22" />
        <verse sID="daniel.11.23" osisID="daniel.11.23" />et post amicitias cum eo faciet dolum et ascendet et superabit in modico populo<verse eID="daniel.11.23" />
        <verse sID="daniel.11.24" osisID="daniel.11.24" />abundantes et uberes urbes ingredietur et faciet quae non fecerunt patres eius et patres patrum eius rapinas et praedam et divitias eorum dissipabit et contra firmissimas cogitationes iniet et hoc usque ad tempus<verse eID="daniel.11.24" />
        <verse sID="daniel.11.25" osisID="daniel.11.25" />et concitabitur fortitudo eius et cor eius adversum regem austri in exercitu magno et rex austri provocabitur ad bellum multis auxiliis et fortibus nimis et non stabunt quia inibunt adversum eum consilia<verse eID="daniel.11.25" />
        <verse sID="daniel.11.26" osisID="daniel.11.26" />et comedentes panem cum eo conterent illum exercitusque eius opprimetur et cadent interfecti plurimi<verse eID="daniel.11.26" />
        <verse sID="daniel.11.27" osisID="daniel.11.27" />duorum quoque regum cor erit ut malefaciant et ad mensam unam mendacium loquentur et non proficient quia adhuc finis in aliud tempus<verse eID="daniel.11.27" />
        <verse sID="daniel.11.28" osisID="daniel.11.28" />et revertetur in terram suam cum opibus multis et cor eius adversus testamentum sanctum et faciet et revertetur in terram suam<verse eID="daniel.11.28" />
        <verse sID="daniel.11.29" osisID="daniel.11.29" />statuto tempore revertetur et veniet ad austrum et non erit priori simile novissimum<verse eID="daniel.11.29" />
        <verse sID="daniel.11.30" osisID="daniel.11.30" />et venient super eum trieres et Romani et percutietur et revertetur et indignabitur contra testamentum sanctuarii et faciet reverteturque et cogitabit adversum eos qui dereliquerunt testamentum sanctuarii<verse eID="daniel.11.30" />
        <verse sID="daniel.11.31" osisID="daniel.11.31" />et brachia ex eo stabunt et polluent sanctuarium fortitudinis et auferent iuge sacrificium et dabunt abominationem in desolationem<verse eID="daniel.11.31" />
        <verse sID="daniel.11.32" osisID="daniel.11.32" />et impii in testamentum simulabunt fraudulenter populus autem sciens Deum suum obtinebit et faciet<verse eID="daniel.11.32" />
        <verse sID="daniel.11.33" osisID="daniel.11.33" />et docti in populo docebunt plurimos et ruent in gladio et in flamma in captivitate et rapina dierum<verse eID="daniel.11.33" />
        <verse sID="daniel.11.34" osisID="daniel.11.34" />cumque corruerint sublevabuntur auxilio parvulo et adplicabuntur eis plurimi fraudulenter<verse eID="daniel.11.34" />
        <verse sID="daniel.11.35" osisID="daniel.11.35" />et de eruditis ruent ut conflentur et eligantur et dealbentur usque ad tempus praefinitum quia adhuc aliud tempus erit<verse eID="daniel.11.35" />
        <verse sID="daniel.11.36" osisID="daniel.11.36" />et faciet iuxta voluntatem suam rex et elevabitur et magnificabitur adversum omnem deum et adversum Deum deorum loquetur magnifica et diriget donec conpleatur iracundia perpetrata est quippe definitio<verse eID="daniel.11.36" />
        <verse sID="daniel.11.37" osisID="daniel.11.37" />et Deum patrum suorum non reputabit et erit in concupiscentiis feminarum nec quemquam deorum curabit quia adversum universa consurget<verse eID="daniel.11.37" />
        <verse sID="daniel.11.38" osisID="daniel.11.38" />deum autem Maozim in loco suo venerabitur et deum quem ignoraverunt patres eius colet auro et argento et lapide pretioso rebusque pretiosis<verse eID="daniel.11.38" />
        <verse sID="daniel.11.39" osisID="daniel.11.39" />et faciet ut muniat Maozim cum deo alieno quem cognovit et multiplicabit gloriam et dabit eis potestatem in multis et terram dividet gratuito<verse eID="daniel.11.39" />
        <verse sID="daniel.11.40" osisID="daniel.11.40" />et in tempore praefinito proeliabitur adversum eum rex austri et quasi tempestas veniet contra illum rex aquilonis in curribus et in equitibus et in classe magna et ingredietur terras et conteret et pertransiet<verse eID="daniel.11.40" />
        <verse sID="daniel.11.41" osisID="daniel.11.41" />et introibit in terram gloriosam et multae corruent hae autem solae salvabuntur de manu eius Edom et Moab et principium filiorum Ammon<verse eID="daniel.11.41" />
        <verse sID="daniel.11.42" osisID="daniel.11.42" />et mittet manum suam in terras et terra Aegypti non effugiet<verse eID="daniel.11.42" />
        <verse sID="daniel.11.43" osisID="daniel.11.43" />et dominabitur thesaurorum auri et argenti et in omnibus pretiosis Aegypti per Lybias quoque et Aethiopas transibit<verse eID="daniel.11.43" />
        <verse sID="daniel.11.44" osisID="daniel.11.44" />et fama turbabit eum ab oriente et ab aquilone et veniet in multitudine magna ut conterat et interficiat plurimos<verse eID="daniel.11.44" />
        <verse sID="daniel.11.45" osisID="daniel.11.45" />et figet tabernaculum suum Apedno inter maria super montem inclitum et sanctum et veniet usque ad summitatem eius et nemo auxiliabitur ei<verse eID="daniel.11.45" />
      </p>
      <chapter eID="daniel.11" />
      <chapter sID="daniel.12" osisID="daniel.12" />
      <title>Chatper 12</title>
      <p>
        <verse sID="daniel.12.1" osisID="daniel.12.1" />in tempore autem illo consurget Michahel princeps magnus qui stat pro filiis populi tui et veniet tempus quale non fuit ab eo quo gentes esse coeperunt usque ad tempus illud et in tempore illo salvabitur populus tuus omnis qui inventus fuerit scriptus in libro<verse eID="daniel.12.1" />
        <verse sID="daniel.12.2" osisID="daniel.12.2" />et multi de his qui dormiunt in terrae pulvere evigilabunt alii in vitam aeternam et alii in obprobrium ut videant semper<verse eID="daniel.12.2" />
        <verse sID="daniel.12.3" osisID="daniel.12.3" />qui autem docti fuerint fulgebunt quasi splendor firmamenti et qui ad iustitiam erudiunt multos quasi stellae in perpetuas aeternitates<verse eID="daniel.12.3" />
        <verse sID="daniel.12.4" osisID="daniel.12.4" />tu autem Danihel clude sermones et signa librum usque ad tempus statutum pertransibunt plurimi et multiplex erit scientia<verse eID="daniel.12.4" />
        <verse sID="daniel.12.5" osisID="daniel.12.5" />et vidi ego Danihel et ecce quasi duo alii stabant unus hinc super ripam fluminis et alius inde ex altera ripa fluminis<verse eID="daniel.12.5" />
        <verse sID="daniel.12.6" osisID="daniel.12.6" />et dixit viro qui indutus erat lineis qui stabat super aquas fluminis usquequo finis horum mirabilium<verse eID="daniel.12.6" />
        <verse sID="daniel.12.7" osisID="daniel.12.7" />et audivi virum qui indutus erat lineis qui stabat super aquas fluminis cum levasset dexteram et sinistram suam in caelum et iurasset per viventem in aeternum quia in tempus temporum et dimidium temporis et cum conpleta fuerit dispersio manus populi sancti conplebuntur universa haec<verse eID="daniel.12.7" />
        <verse sID="daniel.12.8" osisID="daniel.12.8" />et ego audivi et non intellexi et dixi domine mi quid erit post haec<verse eID="daniel.12.8" />
        <verse sID="daniel.12.9" osisID="daniel.12.9" />et ait vade Danihel quia clausi sunt signatique sermones usque ad tempus praefinitum<verse eID="daniel.12.9" />
        <verse sID="daniel.12.10" osisID="daniel.12.10" />eligentur et dealbabuntur et quasi ignis probabuntur multi et impie agent impii neque intellegent omnes impii porro docti intellegent<verse eID="daniel.12.10" />
        <verse sID="daniel.12.11" osisID="daniel.12.11" />et a tempore cum ablatum fuerit iuge sacrificium et posita fuerit abominatio in desolatione dies mille ducenti nonaginta<verse eID="daniel.12.11" />
        <verse sID="daniel.12.12" osisID="daniel.12.12" />beatus qui expectat et pervenit ad dies mille trecentos triginta quinque<verse eID="daniel.12.12" />
        <verse sID="daniel.12.13" osisID="daniel.12.13" />tu autem vade ad praefinitum et requiesce et stabis in sorte tua in fine dierum
HUCUSQUE DANIHEL IN HEBRAEO VOLUMINE LEGIMUS CETERA QUAE SEQUUNTUR USQUE AD FINEM LIBRI DE THEODOTIONIS EDITIONE TRANSLATA SUNT<verse eID="daniel.12.13" />
      </p>
      <chapter eID="daniel.12" />
      <chapter sID="daniel.13" osisID="daniel.13" />
      <title>Chatper 13</title>
      <p>
        <verse sID="daniel.13.1" osisID="daniel.13.1" />et erat vir habitans in Babylone et nomen eius Ioachim<verse eID="daniel.13.1" />
        <verse sID="daniel.13.2" osisID="daniel.13.2" />et accepit uxorem nomine Susannam filiam Chelciae pulchram nimis et timentem Dominum<verse eID="daniel.13.2" />
        <verse sID="daniel.13.3" osisID="daniel.13.3" />parentes enim illius cum essent iusti erudierunt filiam suam secundum legem Mosi<verse eID="daniel.13.3" />
        <verse sID="daniel.13.4" osisID="daniel.13.4" />erat autem Ioachim dives valde et erat ei pomerium vicinum domus suae et ad ipsum confluebant Iudaei eo quod esset honorabilior omnium<verse eID="daniel.13.4" />
        <verse sID="daniel.13.5" osisID="daniel.13.5" />et constituti sunt duo senes iudices in anno illo de quibus locutus est Dominus quia egressa est iniquitas de Babylone a senibus iudicibus qui videbantur regere populum<verse eID="daniel.13.5" />
        <verse sID="daniel.13.6" osisID="daniel.13.6" />isti frequentabant domum Ioachim et veniebant ad eos omnes qui habebant iudicia<verse eID="daniel.13.6" />
        <verse sID="daniel.13.7" osisID="daniel.13.7" />cum autem populus revertisset per meridiem ingrediebatur Susanna et deambulabat in pomerio viri sui<verse eID="daniel.13.7" />
        <verse sID="daniel.13.8" osisID="daniel.13.8" />et videbant eam senes cotidie ingredientem et deambulantem et exarserunt in concupiscentia eius<verse eID="daniel.13.8" />
        <verse sID="daniel.13.9" osisID="daniel.13.9" />et everterunt sensum suum et declinaverunt oculos suos ut non viderent caelum neque recordarentur iudiciorum iustorum<verse eID="daniel.13.9" />
        <verse sID="daniel.13.10" osisID="daniel.13.10" />erant ergo ambo vulnerati amore eius nec indicaverunt sibi vicissim dolorem suum<verse eID="daniel.13.10" />
        <verse sID="daniel.13.11" osisID="daniel.13.11" />erubescebant enim indicare concupiscentiam suam volentes concumbere cum ea<verse eID="daniel.13.11" />
        <verse sID="daniel.13.12" osisID="daniel.13.12" />et observabant cotidie sollicitius videre eam dixitque alter ad alterum<verse eID="daniel.13.12" />
        <verse sID="daniel.13.13" osisID="daniel.13.13" />eamus domum quia prandii hora est et egressi recesserunt a se<verse eID="daniel.13.13" />
        <verse sID="daniel.13.14" osisID="daniel.13.14" />cumque revertissent venerunt in unum et sciscitantes ab invicem causam confessi sunt concupiscentiam suam et tunc in commune statuerunt tempus quando eam possent invenire solam<verse eID="daniel.13.14" />
        <verse sID="daniel.13.15" osisID="daniel.13.15" />factum est autem cum observarent diem aptum ingressa est aliquando sicut heri et nudius tertius cum duabus solis puellis voluitque lavari in pomerio aestus quippe erat<verse eID="daniel.13.15" />
        <verse sID="daniel.13.16" osisID="daniel.13.16" />et non erat ibi quisquam praeter duos senes absconditos et contemplantes eam<verse eID="daniel.13.16" />
        <verse sID="daniel.13.17" osisID="daniel.13.17" />dixit ergo puellis adferte mihi oleum et smegmata et ostia pomerii claudite ut lavem<verse eID="daniel.13.17" />
        <verse sID="daniel.13.18" osisID="daniel.13.18" />et fecerunt sicut praeceperat clauseruntque ostia pomerii et egressae sunt per posticium ut adferrent quae iusserat nesciebantque senes intus esse absconditos<verse eID="daniel.13.18" />
        <verse sID="daniel.13.19" osisID="daniel.13.19" />cum autem egressae essent puellae surrexerunt duo senes et adcurrerunt ad eam et dixerunt<verse eID="daniel.13.19" />
        <verse sID="daniel.13.20" osisID="daniel.13.20" />ecce ostia pomerii clausa sunt et nemo nos videt et in concupiscentia tui sumus quam ob rem adsentire nobis et commiscere nobiscum<verse eID="daniel.13.20" />
        <verse sID="daniel.13.21" osisID="daniel.13.21" />quod si nolueris dicemus testimonium contra te quod fuerit tecum iuvenis et ob hanc causam emiseris puellas a te<verse eID="daniel.13.21" />
        <verse sID="daniel.13.22" osisID="daniel.13.22" />ingemuit Susanna et ait angustiae mihi undique si enim hoc egero mors mihi est si autem non egero non effugiam manus vestras<verse eID="daniel.13.22" />
        <verse sID="daniel.13.23" osisID="daniel.13.23" />sed melius mihi est absque opere incidere in manus vestras quam peccare in conspectu Domini<verse eID="daniel.13.23" />
        <verse sID="daniel.13.24" osisID="daniel.13.24" />et exclamavit voce magna Susanna exclamaverunt autem et senes adversus eam<verse eID="daniel.13.24" />
        <verse sID="daniel.13.25" osisID="daniel.13.25" />et cucurrit unus et aperuit ostia pomerii<verse eID="daniel.13.25" />
        <verse sID="daniel.13.26" osisID="daniel.13.26" />cum ergo audissent clamorem in pomerio famuli domus inruerunt per posticam ut viderent quidnam esset<verse eID="daniel.13.26" />
        <verse sID="daniel.13.27" osisID="daniel.13.27" />postquam autem senes locuti sunt erubuerunt servi vehementer quia numquam dictus fuerat sermo huiuscemodi de Susanna et facta est dies crastina<verse eID="daniel.13.27" />
        <verse sID="daniel.13.28" osisID="daniel.13.28" />cumque venisset populus ad virum eius Ioachim venerunt et duo presbyteri pleni iniqua cogitatione adversum Susannam ut interficerent eam<verse eID="daniel.13.28" />
        <verse sID="daniel.13.29" osisID="daniel.13.29" />et dixerunt coram populo mittite ad Susannam filiam Chelciae uxorem Ioachim et statim miserunt<verse eID="daniel.13.29" />
        <verse sID="daniel.13.30" osisID="daniel.13.30" />et venit cum parentibus et filiis et universis cognatis suis<verse eID="daniel.13.30" />
        <verse sID="daniel.13.31" osisID="daniel.13.31" />porro Susanna erat delicata nimis et pulchra specie<verse eID="daniel.13.31" />
        <verse sID="daniel.13.32" osisID="daniel.13.32" />at iniqui illi iusserunt ut discoperiretur erat enim cooperta ut vel sic satiarentur decore eius<verse eID="daniel.13.32" />
        <verse sID="daniel.13.33" osisID="daniel.13.33" />flebant igitur sui et omnes qui noverant eam<verse eID="daniel.13.33" />
        <verse sID="daniel.13.34" osisID="daniel.13.34" />consurgentes autem duo presbyteri in medio populi posuerunt manus super caput eius<verse eID="daniel.13.34" />
        <verse sID="daniel.13.35" osisID="daniel.13.35" />quae flens suspexit ad caelum erat enim cor eius fiduciam habens in Domino<verse eID="daniel.13.35" />
        <verse sID="daniel.13.36" osisID="daniel.13.36" />et dixerunt presbyteri cum deambularemus in pomerio soli ingressa est haec cum duabus puellis et clausit ostia pomerii et dimisit puellas<verse eID="daniel.13.36" />
        <verse sID="daniel.13.37" osisID="daniel.13.37" />venitque ad eam adulescens qui erat absconditus et concubuit cum ea<verse eID="daniel.13.37" />
        <verse sID="daniel.13.38" osisID="daniel.13.38" />porro nos cum essemus in angulo pomerii videntes iniquitatem cucurrimus ad eos et vidimus eos pariter commisceri<verse eID="daniel.13.38" />
        <verse sID="daniel.13.39" osisID="daniel.13.39" />et illum quidem non quivimus conprehendere quia fortior nobis erat et apertis ostiis exilivit<verse eID="daniel.13.39" />
        <verse sID="daniel.13.40" osisID="daniel.13.40" />hanc autem cum adprehendissemus interrogavimus quisnam esset adulescens et noluit indicare nobis huius rei testes sumus<verse eID="daniel.13.40" />
        <verse sID="daniel.13.41" osisID="daniel.13.41" />credidit eis multitudo quasi senibus populi et iudicibus et condemnaverunt eam ad mortem<verse eID="daniel.13.41" />
        <verse sID="daniel.13.42" osisID="daniel.13.42" />exclamavit autem voce magna Susanna et dixit Deus aeterne qui absconditorum es cognitor qui nosti omnia antequam fiant<verse eID="daniel.13.42" />
        <verse sID="daniel.13.43" osisID="daniel.13.43" />tu scis quoniam falsum contra me tulerunt testimonium et ecce morior cum nihil horum fecerim quae isti malitiose conposuerunt adversum me<verse eID="daniel.13.43" />
        <verse sID="daniel.13.44" osisID="daniel.13.44" />exaudivit autem Dominus vocem eius<verse eID="daniel.13.44" />
        <verse sID="daniel.13.45" osisID="daniel.13.45" />cumque duceretur ad mortem suscitavit Deus spiritum sanctum pueri iunioris cuius nomen Danihel<verse eID="daniel.13.45" />
        <verse sID="daniel.13.46" osisID="daniel.13.46" />et exclamavit voce magna mundus ego sum a sanguine huius<verse eID="daniel.13.46" />
        <verse sID="daniel.13.47" osisID="daniel.13.47" />et conversus omnis populus ad eum dixit quis est sermo iste quem tu locutus es<verse eID="daniel.13.47" />
        <verse sID="daniel.13.48" osisID="daniel.13.48" />qui cum staret in medio eorum ait sic fatui filii Israhel non iudicantes neque quod verum est cognoscentes condemnastis filiam Israhel<verse eID="daniel.13.48" />
        <verse sID="daniel.13.49" osisID="daniel.13.49" />revertimini ad iudicium quia falsum testimonium locuti sunt adversum eam<verse eID="daniel.13.49" />
        <verse sID="daniel.13.50" osisID="daniel.13.50" />reversus est ergo populus cum festinatione et dixerunt ei senes veni et sede in medio nostrum et indica nobis quia tibi dedit Deus honorem senectutis<verse eID="daniel.13.50" />
        <verse sID="daniel.13.51" osisID="daniel.13.51" />et dixit ad eos Danihel separate illos ab invicem procul et diiudicabo eos<verse eID="daniel.13.51" />
        <verse sID="daniel.13.52" osisID="daniel.13.52" />cum ergo divisi essent alter ab altero vocavit unum de eis et dixit ad eum inveterate dierum malorum nunc venerunt peccata tua quae operabaris prius<verse eID="daniel.13.52" />
        <verse sID="daniel.13.53" osisID="daniel.13.53" />iudicans iudicia iniusta innocentes opprimens et dimittens noxios dicente Domino innocentem et iustum non interficies<verse eID="daniel.13.53" />
        <verse sID="daniel.13.54" osisID="daniel.13.54" />nunc ergo si vidisti eam dic sub qua arbore videris eos loquentes sibi qui ait sub scino<verse eID="daniel.13.54" />
        <verse sID="daniel.13.55" osisID="daniel.13.55" />dixit autem Danihel recte mentitus es in caput tuum ecce enim angelus Dei accepta sententia ab eo scindet te medium<verse eID="daniel.13.55" />
        <verse sID="daniel.13.56" osisID="daniel.13.56" />et amoto eo iussit venire alium et dixit ei semen Chanaan et non Iuda species decepit te et concupiscentia subvertit cor tuum<verse eID="daniel.13.56" />
        <verse sID="daniel.13.57" osisID="daniel.13.57" />sic faciebatis filiabus Israhel et illae timentes loquebantur vobis sed non filia Iuda sustinuit iniquitatem vestram<verse eID="daniel.13.57" />
        <verse sID="daniel.13.58" osisID="daniel.13.58" />nunc ergo dic mihi sub qua arbore conprehenderis eos loquentes sibi qui ait sub prino<verse eID="daniel.13.58" />
        <verse sID="daniel.13.59" osisID="daniel.13.59" />dixit autem ei Danihel recte mentitus es et tu in caput tuum manet enim angelus Dei gladium habens ut secet te medium et interficiat vos<verse eID="daniel.13.59" />
        <verse sID="daniel.13.60" osisID="daniel.13.60" />exclamavit itaque omnis coetus voce magna et benedixerunt Deo qui salvat sperantes in se<verse eID="daniel.13.60" />
        <verse sID="daniel.13.61" osisID="daniel.13.61" />et consurrexerunt adversum duos presbyteros convicerat enim eos Danihel ex ore suo falsum dixisse testimonium feceruntque eis sicuti male egerant adversum proximum<verse eID="daniel.13.61" />
        <verse sID="daniel.13.62" osisID="daniel.13.62" />ut facerent secundum legem Mosi et interfecerunt eos et salvatus est sanguis innoxius in die illa<verse eID="daniel.13.62" />
        <verse sID="daniel.13.63" osisID="daniel.13.63" />Chelcias autem et uxor eius laudaverunt Deum pro filia sua Susanna cum Ioachim marito eius et cognatis omnibus quia non esset inventa in ea res turpis<verse eID="daniel.13.63" />
        <verse sID="daniel.13.64" osisID="daniel.13.64" />Danihel autem factus est magnus in conspectu populi a die illa et deinceps<verse eID="daniel.13.64" />
        <verse sID="daniel.13.65" osisID="daniel.13.65" />et rex Astyages adpositus est ad patres suos et suscepit Cyrus Perses regnum eius<verse eID="daniel.13.65" />
      </p>
      <chapter eID="daniel.13" />
      <chapter sID="daniel.14" osisID="daniel.14" />
      <title>Chatper 14</title>
      <p>
        <verse sID="daniel.14.1" osisID="daniel.14.1" />erat autem Danihel conviva regis et honoratus super omnes amicos eius<verse eID="daniel.14.1" />
        <verse sID="daniel.14.2" osisID="daniel.14.2" />erat quoque idolum nomine Bel apud Babylonios et inpendebantur in eo per dies singulos similae artabae duodecim et oves quadraginta vinique amphorae sex<verse eID="daniel.14.2" />
        <verse sID="daniel.14.3" osisID="daniel.14.3" />rex quoque colebat eum et ibat per singulos dies adorare eum porro Danihel adorabat Deum suum dixitque ei rex quare non adoras Bel<verse eID="daniel.14.3" />
        <verse sID="daniel.14.4" osisID="daniel.14.4" />qui respondens ait ei quia non colo idola manufacta sed viventem Deum qui creavit caelum et terram et habet potestatem omnis carnis<verse eID="daniel.14.4" />
        <verse sID="daniel.14.5" osisID="daniel.14.5" />et dixit ad eum rex non tibi videtur esse Bel vivens deus an non vides quanta comedat et bibat cotidie<verse eID="daniel.14.5" />
        <verse sID="daniel.14.6" osisID="daniel.14.6" />et ait Danihel adridens ne erres rex iste enim intrinsecus luteus est et forinsecus aereus neque comedit aliquando<verse eID="daniel.14.6" />
        <verse sID="daniel.14.7" osisID="daniel.14.7" />et iratus rex vocavit sacerdotes eius et ait eis nisi dixeritis mihi quis est qui comedat inpensas has moriemini<verse eID="daniel.14.7" />
        <verse sID="daniel.14.8" osisID="daniel.14.8" />si autem ostenderitis quoniam Bel comedat haec morietur Danihel quia blasphemavit in Bel et dixit Danihel regi fiat iuxta verbum tuum<verse eID="daniel.14.8" />
        <verse sID="daniel.14.9" osisID="daniel.14.9" />erant autem sacerdotes Bel septuaginta exceptis uxoribus et parvulis et filiis et venit rex cum Danihele in templum Belis<verse eID="daniel.14.9" />
        <verse sID="daniel.14.10" osisID="daniel.14.10" />et dixerunt sacerdotes Belis ecce nos egredimur foras et tu rex pone escas et vinum misce et claude ostium et signa anulo tuo<verse eID="daniel.14.10" />
        <verse sID="daniel.14.11" osisID="daniel.14.11" />et cum ingressus fueris mane nisi inveneris omnia comesta a Bel moriemur vel Danihel qui mentitus est adversum nos<verse eID="daniel.14.11" />
        <verse sID="daniel.14.12" osisID="daniel.14.12" />contemnebant autem quia fecerant sub mensa absconditum introitum et per illum ingrediebantur semper et devorabant ea<verse eID="daniel.14.12" />
        <verse sID="daniel.14.13" osisID="daniel.14.13" />factum est igitur postquam egressi sunt illi et rex posuit cibos ante Bel praecepit Danihel pueris suis et adtulerunt cinerem et cribravit per totum templum coram rege et egressi clauserunt ostium et signantes anulo regis abierunt<verse eID="daniel.14.13" />
        <verse sID="daniel.14.14" osisID="daniel.14.14" />sacerdotes autem ingressi sunt nocte iuxta consuetudinem suam et uxores et filii eorum et comederunt omnia et biberunt<verse eID="daniel.14.14" />
        <verse sID="daniel.14.15" osisID="daniel.14.15" />surrexit autem rex primo diluculo et Danihel cum eo<verse eID="daniel.14.15" />
        <verse sID="daniel.14.16" osisID="daniel.14.16" />et ait rex salvane sunt signa Danihel qui respondit salva rex<verse eID="daniel.14.16" />
        <verse sID="daniel.14.17" osisID="daniel.14.17" />statimque cum aperuissent ostium intuitus rex mensam exclamavit voce magna magnus es Bel et non est apud te dolus quisquam<verse eID="daniel.14.17" />
        <verse sID="daniel.14.18" osisID="daniel.14.18" />et risit Danihel et tenuit regem ne ingrederetur intro et dixit ecce pavimentum animadverte cuius vestigia sunt haec<verse eID="daniel.14.18" />
        <verse sID="daniel.14.19" osisID="daniel.14.19" />et dixit rex video vestigia virorum et mulierum et infantium et iratus rex<verse eID="daniel.14.19" />
        <verse sID="daniel.14.20" osisID="daniel.14.20" />tunc adprehendit sacerdotes et uxores et filios eorum et ostenderunt ei abscondita ostiola per quae ingrediebantur et consumebant quae erant super mensam<verse eID="daniel.14.20" />
        <verse sID="daniel.14.21" osisID="daniel.14.21" />occidit ergo illos rex et tradidit Bel in potestate Daniheli qui subvertit eum et templum eius<verse eID="daniel.14.21" />
        <verse sID="daniel.14.22" osisID="daniel.14.22" />et erat draco magnus in loco illo et colebant eum Babylonii<verse eID="daniel.14.22" />
        <verse sID="daniel.14.23" osisID="daniel.14.23" />et dixit rex Daniheli ecce nunc non potes dicere quia non sit iste deus vivens adora ergo eum<verse eID="daniel.14.23" />
        <verse sID="daniel.14.24" osisID="daniel.14.24" />dixitque Danihel Dominum Deum meum adoro quia ipse est Deus vivens<verse eID="daniel.14.24" />
        <verse sID="daniel.14.25" osisID="daniel.14.25" />tu autem rex da mihi potestatem et interficiam draconem absque gladio et fuste et ait rex do tibi<verse eID="daniel.14.25" />
        <verse sID="daniel.14.26" osisID="daniel.14.26" />tulit ergo Danihel picem et adipem et pilos et coxit pariter fecitque massas et dedit in os draconi et disruptus est draco et dixit ecce quae colebatis<verse eID="daniel.14.26" />
        <verse sID="daniel.14.27" osisID="daniel.14.27" />quod cum audissent Babylonii indignati sunt vehementer et congregati adversum regem dixerunt Iudaeus factus est rex Bel destruxit draconem interfecit et sacerdotes occidit<verse eID="daniel.14.27" />
        <verse sID="daniel.14.28" osisID="daniel.14.28" />et dixerunt cum venissent ad regem trade nobis Danihelum alioquin interficiemus te et domum tuam<verse eID="daniel.14.28" />
        <verse sID="daniel.14.29" osisID="daniel.14.29" />vidit ergo rex quod inruerent in eum vehementer et necessitate conpulsus tradidit eis Danihelum<verse eID="daniel.14.29" />
        <verse sID="daniel.14.30" osisID="daniel.14.30" />qui miserunt eum in lacum leonum et erat ibi diebus sex<verse eID="daniel.14.30" />
        <verse sID="daniel.14.31" osisID="daniel.14.31" />porro in lacu erant septem leones et dabantur eis cotidie duo corpora et duae oves et tunc non data sunt eis ut devorarent Danihelum<verse eID="daniel.14.31" />
        <verse sID="daniel.14.32" osisID="daniel.14.32" />erat autem Abacuc propheta in Iudaea et ipse coxerat pulmentum et intriverat panes in alveolo et ibat in campum ut ferret messoribus<verse eID="daniel.14.32" />
        <verse sID="daniel.14.33" osisID="daniel.14.33" />dixitque angelus Domini ad Abacuc fer prandium quod habes in Babylonem Daniheli qui est in lacu leonum<verse eID="daniel.14.33" />
        <verse sID="daniel.14.34" osisID="daniel.14.34" />et dixit Abacuc domine Babylonem non vidi et lacum nescio<verse eID="daniel.14.34" />
        <verse sID="daniel.14.35" osisID="daniel.14.35" />et adprehendit eum angelus Domini in vertice eius et portavit eum capillo capitis sui posuitque eum in Babylone super lacum in impetu spiritus sui<verse eID="daniel.14.35" />
        <verse sID="daniel.14.36" osisID="daniel.14.36" />et clamavit Abacuc dicens Danihel tolle prandium quod misit tibi Deus<verse eID="daniel.14.36" />
        <verse sID="daniel.14.37" osisID="daniel.14.37" />et ait Danihel recordatus es enim mei Deus et non dereliquisti diligentes te<verse eID="daniel.14.37" />
        <verse sID="daniel.14.38" osisID="daniel.14.38" />surgensque Danihel comedit porro angelus Dei restituit Abacuc confestim in loco suo<verse eID="daniel.14.38" />
        <verse sID="daniel.14.39" osisID="daniel.14.39" />venit ergo rex die septima ut lugeret Danihelum et venit ad lacum et introspexit et ecce Danihel sedens<verse eID="daniel.14.39" />
        <verse sID="daniel.14.40" osisID="daniel.14.40" />et exclamavit rex voce magna dicens magnus es Domine Deus Danihelis et extraxit eum<verse eID="daniel.14.40" />
        <verse sID="daniel.14.41" osisID="daniel.14.41" />porro illos qui perditionis eius causa fuerant intromisit et devorati sunt in momento coram eo<verse eID="daniel.14.41" />
      </p>
      <chapter eID="daniel.14" />
    </div>
  </osisText>
</osis>