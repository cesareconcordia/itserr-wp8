<?xml version='1.0' encoding='utf-8'?>
<osis xmlns="http://www.bibletechnologies.net/2003/OSIS/namespace" xmlns:xsi="http://www.w3.org/2001/XMLSchema-instance" xsi:schemaLocation="http://www.bibletechnologies.net/2003/OSIS/namespace http://www.bibltechnolgologies.net/OSIS/osisCore.2.1.xsd">
  <osisText osisIDWork="haggai" osisRefWork="bible" xml:lang="el" canonical="true">
    <header>
      <work osisWork="haggai">
        <title>haggai</title>
        <type type="OSIS">Bible</type>
        <identifier type="OSIS">haggai</identifier>
        <rights type="x-copyright">Copyright 2024 Resilient</rights>
        <scope>haggai</scope>
        <refSystem>Bible</refSystem>
      </work>
      <work osisWork="bible">
        <type type="OSIS">Bible</type>
        <refSystem>Bible</refSystem>
      </work>
    </header>
    <div type="book" osisID="haggai">
      <title>haggai</title>
      <chapter sID="haggai.1" osisID="haggai.1" />
      <title>Chatper 1</title>
      <p>
        <verse sID="haggai.1.1" osisID="haggai.1.1" />In anno secundo Darii regis in mense sexto in die una mensis factum est verbum Domini in manu Aggei prophetae ad Zorobabel filium Salathihel ducem Iuda et ad Iesum filium Iosedech sacerdotem magnum dicens<verse eID="haggai.1.1" />
        <verse sID="haggai.1.2" osisID="haggai.1.2" />haec ait Dominus exercituum dicens populus iste dicit nondum venit tempus domus Domini aedificandae<verse eID="haggai.1.2" />
        <verse sID="haggai.1.3" osisID="haggai.1.3" />et factum est verbum Domini in manu Aggei prophetae dicens<verse eID="haggai.1.3" />
        <verse sID="haggai.1.4" osisID="haggai.1.4" />numquid tempus vobis est ut habitetis in domibus laqueatis et domus ista deserta<verse eID="haggai.1.4" />
        <verse sID="haggai.1.5" osisID="haggai.1.5" />et nunc haec dicit Dominus exercituum ponite corda vestra super vias vestras<verse eID="haggai.1.5" />
        <verse sID="haggai.1.6" osisID="haggai.1.6" />seminastis multum et intulistis parum comedistis et non estis satiati bibistis et non estis inebriati operuistis vos et non estis calefacti et qui mercedes congregavit misit eas in sacculum pertusum<verse eID="haggai.1.6" />
        <verse sID="haggai.1.7" osisID="haggai.1.7" />haec dicit Dominus exercituum ponite corda vestra super vias vestras<verse eID="haggai.1.7" />
        <verse sID="haggai.1.8" osisID="haggai.1.8" />ascendite in montem portate lignum et aedificate domum et acceptabilis mihi erit et glorificabor dicit Dominus<verse eID="haggai.1.8" />
        <verse sID="haggai.1.9" osisID="haggai.1.9" />respexistis ad amplius et ecce factum est minus et intulistis in domum et exsuflavi illud quam ob causam dicit Dominus exercituum quia domus mea deserta est et vos festinatis unusquisque in domum suam<verse eID="haggai.1.9" />
        <verse sID="haggai.1.10" osisID="haggai.1.10" />propter hoc super vos prohibiti sunt caeli ne darent rorem et terra prohibita est ne daret germen suum<verse eID="haggai.1.10" />
        <verse sID="haggai.1.11" osisID="haggai.1.11" />et vocavi siccitatem super terram et super montes et super triticum et super vinum et super oleum et quaecumque profert humus et super homines et super iumenta et super omnem laborem manuum<verse eID="haggai.1.11" />
        <verse sID="haggai.1.12" osisID="haggai.1.12" />et audivit Zorobabel filius Salathihel et Iesus filius Iosedech sacerdos magnus et omnes reliquiae populi vocem Dei sui et verba Aggei prophetae sicut misit eum Dominus Deus eorum ad ipsos et timuit populus a facie Domini<verse eID="haggai.1.12" />
        <verse sID="haggai.1.13" osisID="haggai.1.13" />et dixit Aggeus nuntius Domini de nuntiis Domini populo dicens ego vobiscum dicit Dominus<verse eID="haggai.1.13" />
        <verse sID="haggai.1.14" osisID="haggai.1.14" />et suscitavit Dominus spiritum Zorobabel filii Salathihel ducis Iuda et spiritum Iesu filii Iosedech sacerdotis magni et spiritum reliquorum de omni populo et ingressi sunt et faciebant opus in domo Domini exercituum Dei sui<verse eID="haggai.1.14" />
      </p>
      <chapter eID="haggai.1" />
      <chapter sID="haggai.2" osisID="haggai.2" />
      <title>Chatper 2</title>
      <p>
        <verse sID="haggai.2.1" osisID="haggai.2.1" />in die vicesima et quarta mensis in sexto mense in anno secundo Darii regis<verse eID="haggai.2.1" />
        <verse sID="haggai.2.2" osisID="haggai.2.2" />in septimo mense vicesima et prima mensis factum est verbum Domini in manu Aggei prophetae dicens<verse eID="haggai.2.2" />
        <verse sID="haggai.2.3" osisID="haggai.2.3" />loquere ad Zorobabel filium Salathihel ducem Iuda et ad Iesum filium Iosedech sacerdotem magnum et ad reliquos populi dicens<verse eID="haggai.2.3" />
        <verse sID="haggai.2.4" osisID="haggai.2.4" />quis in vobis est derelictus qui vidit domum istam in gloria sua prima et quid vos videtis hanc nunc numquid non ita est quasi non sit in oculis vestris<verse eID="haggai.2.4" />
        <verse sID="haggai.2.5" osisID="haggai.2.5" />et nunc confortare Zorobabel dicit Dominus et confortare Iesu fili Iosedech sacerdos magne et confortare omnis popule terrae dicit Dominus exercituum et facite quoniam ego vobiscum sum dicit Dominus exercituum<verse eID="haggai.2.5" />
        <verse sID="haggai.2.6" osisID="haggai.2.6" />verbum quod placui vobiscum cum egrederemini de terra Aegypti et spiritus meus erit in medio vestrum nolite timere<verse eID="haggai.2.6" />
        <verse sID="haggai.2.7" osisID="haggai.2.7" />quia haec dicit Dominus exercituum adhuc unum modicum est et ego commovebo caelum et terram et mare et aridam<verse eID="haggai.2.7" />
        <verse sID="haggai.2.8" osisID="haggai.2.8" />et movebo omnes gentes et veniet desideratus cunctis gentibus et implebo domum istam gloria dicit Dominus exercituum<verse eID="haggai.2.8" />
        <verse sID="haggai.2.9" osisID="haggai.2.9" />meum est argentum et meum est aurum dicit Dominus exercituum<verse eID="haggai.2.9" />
        <verse sID="haggai.2.10" osisID="haggai.2.10" />magna erit gloria domus istius novissimae plus quam primae dicit Dominus exercituum et in loco isto dabo pacem dicit Dominus exercituum<verse eID="haggai.2.10" />
        <verse sID="haggai.2.11" osisID="haggai.2.11" />in vicesima et quarta noni mensis in anno secundo Darii factum est verbum Domini ad Aggeum prophetam dicens<verse eID="haggai.2.11" />
        <verse sID="haggai.2.12" osisID="haggai.2.12" />haec dicit Dominus exercituum interroga sacerdotes legem dicens<verse eID="haggai.2.12" />
        <verse sID="haggai.2.13" osisID="haggai.2.13" />si tulerit homo carnem sanctificatam in ora vestimenti sui et tetigerit de summitate eius panem aut pulmentum aut vinum aut oleum aut omnem cibum numquid sanctificabitur respondentes autem sacerdotes dixerunt non<verse eID="haggai.2.13" />
        <verse sID="haggai.2.14" osisID="haggai.2.14" />et dixit Aggeus si tetigerit pollutus in anima ex omnibus his numquid contaminabitur et responderunt sacerdotes et dixerunt contaminabitur<verse eID="haggai.2.14" />
        <verse sID="haggai.2.15" osisID="haggai.2.15" />et respondit Aggeus et dixit sic populus iste et sic gens ista ante faciem meam dicit Dominus et sic omne opus manuum eorum et omnia quae obtulerint ibi contaminata erunt<verse eID="haggai.2.15" />
        <verse sID="haggai.2.16" osisID="haggai.2.16" />et nunc ponite corda vestra a die hac et supra antequam poneretur lapis super lapidem in templo Domini<verse eID="haggai.2.16" />
        <verse sID="haggai.2.17" osisID="haggai.2.17" />cum accederetis ad acervum viginti modiorum et fierent decem intraretis ad torcular ut exprimeretis quinquaginta lagoenas et fiebant viginti<verse eID="haggai.2.17" />
        <verse sID="haggai.2.18" osisID="haggai.2.18" />percussi vos vento urente et aurugine et grandine omnia opera manuum vestrarum et non fuit in vobis qui reverteretur ad me dicit Dominus<verse eID="haggai.2.18" />
        <verse sID="haggai.2.19" osisID="haggai.2.19" />ponite corda vestra ex die ista et in futurum a die vicesima et quarta noni mensis a die qua fundamenta iacta sunt templi Domini ponite super cor vestrum<verse eID="haggai.2.19" />
        <verse sID="haggai.2.20" osisID="haggai.2.20" />numquid iam semen in germine est et adhuc vinea et ficus et malogranatum et lignum olivae non floruit ex die ista benedicam<verse eID="haggai.2.20" />
        <verse sID="haggai.2.21" osisID="haggai.2.21" />et factum est verbum Domini secundo ad Aggeum in vicesima et quarta mensis dicens<verse eID="haggai.2.21" />
        <verse sID="haggai.2.22" osisID="haggai.2.22" />loquere ad Zorobabel ducem Iuda dicens ego movebo caelum pariter et terram<verse eID="haggai.2.22" />
        <verse sID="haggai.2.23" osisID="haggai.2.23" />et subvertam solium regnorum et conteram fortitudinem regni gentium et subvertam quadrigam et ascensorem eius et descendent equi et ascensores eorum vir in gladio fratris sui<verse eID="haggai.2.23" />
        <verse sID="haggai.2.24" osisID="haggai.2.24" />in die illo dicit Dominus exercituum adsumam te Zorobabel fili Salathihel serve meus dicit Dominus et ponam te quasi signaculum quia te elegi dicit Dominus exercituum<verse eID="haggai.2.24" />
      </p>
      <chapter eID="haggai.2" />
    </div>
  </osisText>
</osis>