<?xml version='1.0' encoding='utf-8'?>
<osis xmlns="http://www.bibletechnologies.net/2003/OSIS/namespace" xmlns:xsi="http://www.w3.org/2001/XMLSchema-instance" xsi:schemaLocation="http://www.bibletechnologies.net/2003/OSIS/namespace http://www.bibltechnolgologies.net/OSIS/osisCore.2.1.xsd">
  <osisText osisIDWork="2Mac" osisRefWork="bible" xml:lang="el" canonical="true">
    <header>
      <work osisWork="2Mac">
        <title>maccabees-2</title>
        <type type="OSIS">Bible</type>
        <identifier type="OSIS">2Mac</identifier>
        <rights type="x-copyright">Copyright 2024 Resilient</rights>
        <scope>maccabees-2</scope>
        <refSystem>Bible</refSystem>
      </work>
      <work osisWork="bible">
        <type type="OSIS">Bible</type>
        <refSystem>Bible</refSystem>
      </work>
    </header>
    <div type="book" osisID="2Mac">
      <title>maccabees-2</title>
      <chapter sID="2Mac.1" osisID="2Mac.1" />
      <title>Chatper 1</title>
      <p>
        <verse sID="2Mac.1.1" osisID="2Mac.1.1" />Fratribus qui sunt per Aegyptum, Iudaeis, salutem dicunt fratres qui sunt in Ierosolymis, Iudaei, et qui in regione Iudaeae, et pacem bonam.<verse eID="2Mac.1.1" />
        <verse sID="2Mac.1.2" osisID="2Mac.1.2" />Benefaciat vobis Deus, et meminerit testamenti sui, quod locutus est ad Abraham, et Isaac, et Iacob servorum suorum fidelium:<verse eID="2Mac.1.2" />
        <verse sID="2Mac.1.3" osisID="2Mac.1.3" />et det vobis cor omnibus ut colatis eum, et faciatis eius voluntatem corde magno, et animo volenti.<verse eID="2Mac.1.3" />
        <verse sID="2Mac.1.4" osisID="2Mac.1.4" />Adaperiat cor vestrum in lege sua, et in praeceptis suis, et faciat pacem.<verse eID="2Mac.1.4" />
        <verse sID="2Mac.1.5" osisID="2Mac.1.5" />Exaudiat orationes vestras, et reconcilietur vobis, nec vos deserat in tempore malo.<verse eID="2Mac.1.5" />
        <verse sID="2Mac.1.6" osisID="2Mac.1.6" />Et nunc hic sumus orantes pro vobis.<verse eID="2Mac.1.6" />
        <verse sID="2Mac.1.7" osisID="2Mac.1.7" />Regnante Demetrio, anno centesimo sexagesimo nono, nos Iudaei scripsimus vobis in tribulatione, et impetu, qui supervenit nobis in istis annis, ex quo recessit Iason a sancta terra, et a regno.<verse eID="2Mac.1.7" />
        <verse sID="2Mac.1.8" osisID="2Mac.1.8" />Portam succenderunt, et effuderunt sanguinem innocentem: et oravimus ad Dominum, et exauditi sumus, et obtulimus sacrificium, et similaginem, et accendimus lucernas, et proposuimus panes.<verse eID="2Mac.1.8" />
        <verse sID="2Mac.1.9" osisID="2Mac.1.9" />Et nunc frequentate dies scenopegiae mensis Casleu.<verse eID="2Mac.1.9" />
        <verse sID="2Mac.1.10" osisID="2Mac.1.10" />Anno centesimo octogesimo octavo, populus qui est Ierosolymis et in Iudaea, senatusque et Iudas, Aristobolo magistro Ptolemaei regis, qui est de genere christorum sacerdotum, et his qui in Aegypto sunt, Iudaeis salutem et sanitatem.<verse eID="2Mac.1.10" />
        <verse sID="2Mac.1.11" osisID="2Mac.1.11" />De magnis periculis a Deo liberati, magnifice gratias agimus ipsi, utpote qui adversus talem regem dimicavimus.<verse eID="2Mac.1.11" />
        <verse sID="2Mac.1.12" osisID="2Mac.1.12" />Ipse enim ebullire fecit de Perside eos qui pugnaverunt contra nos et sanctam civitatem.<verse eID="2Mac.1.12" />
        <verse sID="2Mac.1.13" osisID="2Mac.1.13" />Nam cum in Perside esset dux ipse, et cum ipso immensus exercitus, cecidit in templo Naneae, consilio deceptus sacerdotum Naneae.<verse eID="2Mac.1.13" />
        <verse sID="2Mac.1.14" osisID="2Mac.1.14" />Etenim cum ea habitaturus venit ad locum Antiochus, et amici eius, et ut acciperet pecunias multas dotis nomine.<verse eID="2Mac.1.14" />
        <verse sID="2Mac.1.15" osisID="2Mac.1.15" />Cumque proposuissent eas sacerdotes Naneae, et ipse cum paucis ingressus esset intra ambitum fani, clauserunt templum,<verse eID="2Mac.1.15" />
        <verse sID="2Mac.1.16" osisID="2Mac.1.16" />cum intrasset Antiochus: apertoque occulto aditu templi, mittentes lapides percusserunt ducem, et eos qui cum eo erant, et diviserunt membratim, et capitibus amputatis foras proiecerunt.<verse eID="2Mac.1.16" />
        <verse sID="2Mac.1.17" osisID="2Mac.1.17" />Per omnia benedictus Deus, qui tradidit impios.<verse eID="2Mac.1.17" />
        <verse sID="2Mac.1.18" osisID="2Mac.1.18" />Facturi igitur quinta et vigesima die mensis Casleu purificationem templi, necessarium duximus significare vobis: ut et vos quoque agatis diem scenopegiae, et diem ignis, qui datus est quando Nehemias aedificato templo et altari obtulit sacrificia.<verse eID="2Mac.1.18" />
        <verse sID="2Mac.1.19" osisID="2Mac.1.19" />Nam cum in Persidem ducerentur patres nostri, sacerdotes, qui tunc cultores Dei erant, acceptum ignem de altari occulte absconderunt in valle, ubi erat puteus altus et siccus, et in eo contutati sunt eum, ita ut omnibus ignotus esset locus.<verse eID="2Mac.1.19" />
        <verse sID="2Mac.1.20" osisID="2Mac.1.20" />Cum autem praeterissent anni multi, et placuit Deo ut mitteretur Nehemias a rege Persidis: nepotes sacerdotum illorum, qui absconderant, misit ad requirendum ignem: et sicut narraverunt nobis, non invenerunt ignem, sed aquam crassam.<verse eID="2Mac.1.20" />
        <verse sID="2Mac.1.21" osisID="2Mac.1.21" />Et iussit eos haurire, et afferre sibi: et sacrificia, quae imposita erant, iussit sacerdos Nehemias aspergi ipsa aqua, et ligna, et quae erant superposita.<verse eID="2Mac.1.21" />
        <verse sID="2Mac.1.22" osisID="2Mac.1.22" />Utque hoc factum est, et tempus affuit, quo sol refulsit, qui prius erat in nubilo, accensus est ignis magnus, ita ut omnes mirarentur.<verse eID="2Mac.1.22" />
        <verse sID="2Mac.1.23" osisID="2Mac.1.23" />Orationem autem faciebant omnes sacerdotes, dum consummaretur sacrificium, Ionatha inchoante, ceteris autem respondentibus.<verse eID="2Mac.1.23" />
        <verse sID="2Mac.1.24" osisID="2Mac.1.24" />Et Nehemiae erat oratio hunc habens modum: Domine Deus omnium creator, terribilis et fortis, iustus et misericors, qui solus est bonus rex,<verse eID="2Mac.1.24" />
        <verse sID="2Mac.1.25" osisID="2Mac.1.25" />solus praestans, solus iustus et omnipotens, et aeternus, qui liberas Israël de omni malo; qui fecisti patres electos, et sanctificasti eos:<verse eID="2Mac.1.25" />
        <verse sID="2Mac.1.26" osisID="2Mac.1.26" />accipe sacrificium pro universo populo tuo Israël, et custodi partem tuam, et sanctifica.<verse eID="2Mac.1.26" />
        <verse sID="2Mac.1.27" osisID="2Mac.1.27" />Congrega dispersionem nostram, libera eos qui serviunt gentibus, et contemptos et abominatos respice, ut sciant gentes quia tu es Deus noster.<verse eID="2Mac.1.27" />
        <verse sID="2Mac.1.28" osisID="2Mac.1.28" />Afflige opprimentes nos, et contumeliam facientes in superbia.<verse eID="2Mac.1.28" />
        <verse sID="2Mac.1.29" osisID="2Mac.1.29" />Constitue populum tuum in loco sancto tuo, sicut dixit Moyses.<verse eID="2Mac.1.29" />
        <verse sID="2Mac.1.30" osisID="2Mac.1.30" />Sacerdotes autem psallebant hymnos, usquequo consumptum esset sacrificium.<verse eID="2Mac.1.30" />
        <verse sID="2Mac.1.31" osisID="2Mac.1.31" />Cum autem consumptum esset sacrificium, ex residua aqua Nehemias iussit lapides maiores perfundi.<verse eID="2Mac.1.31" />
        <verse sID="2Mac.1.32" osisID="2Mac.1.32" />Quod ut factum est, ex eis flamma accensa est: sed ex lumine, quod refulsit ab altari, consumpta est.<verse eID="2Mac.1.32" />
        <verse sID="2Mac.1.33" osisID="2Mac.1.33" />Ut vero manifestata est res, renuntiatum est regi Persarum quod in loco, in quo ignem absconderent hi qui translati fuerant, sacerdotes, aqua apparuit, de qua Nehemias, et qui cum eo erant, purificaverunt sacrificia.<verse eID="2Mac.1.33" />
        <verse sID="2Mac.1.34" osisID="2Mac.1.34" />Considerans autem rex, et rem diligenter examinans, fecit ei templum, ut probaret quod factum erat:<verse eID="2Mac.1.34" />
        <verse sID="2Mac.1.35" osisID="2Mac.1.35" />et cum probasset, sacerdotibus donavit multa bona, et alia atque alia munera, et accipiens manu sua, tribuebat eis.<verse eID="2Mac.1.35" />
        <verse sID="2Mac.1.36" osisID="2Mac.1.36" />Appellavit autem Nehemias hunc locum Nephthar, quod interpretatur Purificatio: vocatur autem apud plures Nephi.<verse eID="2Mac.1.36" />
      </p>
      <chapter eID="2Mac.1" />
      <chapter sID="2Mac.2" osisID="2Mac.2" />
      <title>Chatper 2</title>
      <p>
        <verse sID="2Mac.2.1" osisID="2Mac.2.1" />Invenitur autem in descriptionibus Ieremiae prophetae, quod iussit eos ignem accipere qui transmigrabant: ut significatum est, et ut mandavit transmigratis.<verse eID="2Mac.2.1" />
        <verse sID="2Mac.2.2" osisID="2Mac.2.2" />Et dedit illis legem, ne obliviscerentur praecepta Domini, et non exerrarent mentibus, videntes simulacra aurea et argentea, et ornamenta eorum.<verse eID="2Mac.2.2" />
        <verse sID="2Mac.2.3" osisID="2Mac.2.3" />Et alia huiusmodi dicens, hortabatur ne legem amoverent a corde suo.<verse eID="2Mac.2.3" />
        <verse sID="2Mac.2.4" osisID="2Mac.2.4" />Erat autem in ipsa scriptura, quomodo tabernaculum et arcam iussit propheta divino responso ad se facto comitari secum, usquequo exiit in montem in quo Moyses ascendit, et vidit Dei haereditatem.<verse eID="2Mac.2.4" />
        <verse sID="2Mac.2.5" osisID="2Mac.2.5" />Et veniens ibi Ieremias invenit locum speluncae: et tabernaculum, et arcam, et altare incensi intulit illuc, et ostium obstruxit.<verse eID="2Mac.2.5" />
        <verse sID="2Mac.2.6" osisID="2Mac.2.6" />Et accesserunt quidam simul, qui sequebantur, ut notarent sibi locum: et non potuerunt invenire.<verse eID="2Mac.2.6" />
        <verse sID="2Mac.2.7" osisID="2Mac.2.7" />Ut autem cognovit Ieremias, culpans illos, dixit: Quod ignotus erit locus donec congreget Deus congregationem populi, et propitius fiat:<verse eID="2Mac.2.7" />
        <verse sID="2Mac.2.8" osisID="2Mac.2.8" />et tunc Dominus ostendet haec, et apparebit maiestas Domini, et nubes erit, sicut et Moysi manifestabatur, et sicut cum Salomon petiit ut locus sanctificaretur magno Deo, manifestabat haec.<verse eID="2Mac.2.8" />
        <verse sID="2Mac.2.9" osisID="2Mac.2.9" />Magnifice etenim sapientiam habens, obtulit sacrificium dedicationis et consummationis templi.<verse eID="2Mac.2.9" />
        <verse sID="2Mac.2.10" osisID="2Mac.2.10" />Sicut et Moyses orabat ad Dominum, et descendit ignis de caelo, et consumpsit holocaustum, sic et Salomon oravit, et descendit ignis de caelo, et consumpsit holocaustum.<verse eID="2Mac.2.10" />
        <verse sID="2Mac.2.11" osisID="2Mac.2.11" />Et dixit Moyses, eo quod non sit comestum quod erat pro peccato, consumptum est.<verse eID="2Mac.2.11" />
        <verse sID="2Mac.2.12" osisID="2Mac.2.12" />Similiter et Salomon octo diebus celebravit dedicationem.<verse eID="2Mac.2.12" />
        <verse sID="2Mac.2.13" osisID="2Mac.2.13" />Inferebantur autem in descriptionibus, et commentariis Nehemiae haec eadem: et ut construens bibliothecam congregavit de regionibus libros, et prophetarum, et David, et epistolas regum, et de donariis.<verse eID="2Mac.2.13" />
        <verse sID="2Mac.2.14" osisID="2Mac.2.14" />Similiter autem et Iudas ea, quae deciderant per bellum, quod nobis acciderat, congregavit omnia, et sunt apud nos.<verse eID="2Mac.2.14" />
        <verse sID="2Mac.2.15" osisID="2Mac.2.15" />Si ergo desideratis haec, mittite qui perferant vobis.<verse eID="2Mac.2.15" />
        <verse sID="2Mac.2.16" osisID="2Mac.2.16" />Acturi itaque purificationem scripsimus vobis: bene ergo facietis, si egeritis hos dies.<verse eID="2Mac.2.16" />
        <verse sID="2Mac.2.17" osisID="2Mac.2.17" />Deus autem, qui liberavit populum suum, et reddidit haereditatem omnibus, et regnum, et sacerdotium, et sanctificationem,<verse eID="2Mac.2.17" />
        <verse sID="2Mac.2.18" osisID="2Mac.2.18" />sicut promisit in lege, speramus quod cito nostri miserebitur, et congregavit de sub caelo in locum sanctum.<verse eID="2Mac.2.18" />
        <verse sID="2Mac.2.19" osisID="2Mac.2.19" />Eripuit enim nos de magnis periculis, et locum purgavit.<verse eID="2Mac.2.19" />
        <verse sID="2Mac.2.20" osisID="2Mac.2.20" />De Iuda vero Machabaeo, et fratribus eius, et de templi magni purificatione, et de arae dedicatione:<verse eID="2Mac.2.20" />
        <verse sID="2Mac.2.21" osisID="2Mac.2.21" />sed et de praeliis, quae pertinent ad Antiochum Nobilem, et filium eius Eupatorem:<verse eID="2Mac.2.21" />
        <verse sID="2Mac.2.22" osisID="2Mac.2.22" />et de illuminationibus quae de caelo factae sunt ad eos qui pro Iudaeis fortiter fecerunt, ita ut universam regionem, cum pauci essent, vindicarent, et barbaram multitudinem fugarent,<verse eID="2Mac.2.22" />
        <verse sID="2Mac.2.23" osisID="2Mac.2.23" />et famosissimum in toto orbe templum recuperarent, et civitatem liberarent, et leges, quae abolitae erant, restituerentur, Domino cum omni tranquillitate propitio facto illis.<verse eID="2Mac.2.23" />
        <verse sID="2Mac.2.24" osisID="2Mac.2.24" />Itemque ab Iasone Cyrenaeo quinque libris comprehensa tentavimus nos uno volumine breviare.<verse eID="2Mac.2.24" />
        <verse sID="2Mac.2.25" osisID="2Mac.2.25" />Considerantes enim multitudinem librorum, et difficultatem volentibus aggredi narrationes historiarum propter multitudinem rerum,<verse eID="2Mac.2.25" />
        <verse sID="2Mac.2.26" osisID="2Mac.2.26" />curavimus volentibus quidem legere, ut esset animi oblectatio: studiosis vero, ut facilius possint memoriae commendare: omnibus autem legentibus utilitas conferatur.<verse eID="2Mac.2.26" />
        <verse sID="2Mac.2.27" osisID="2Mac.2.27" />Et nobis quidem ipsis, qui hoc opus breviandi causa suscepimus, non facilem laborem, immo vero negotium plenum vigiliarum et sudoris assumpsimus.<verse eID="2Mac.2.27" />
        <verse sID="2Mac.2.28" osisID="2Mac.2.28" />Sicut hi qui praeparant convivium, et quaerunt aliorum voluntati parere propter multorum gratiam, libenter laborem sustinemus.<verse eID="2Mac.2.28" />
        <verse sID="2Mac.2.29" osisID="2Mac.2.29" />Veritatem quidem de singulis auctoribus concedentes, ipsi autem secundum datam formam brevitati studentes.<verse eID="2Mac.2.29" />
        <verse sID="2Mac.2.30" osisID="2Mac.2.30" />Sicut enim novae domus architecto de universa structura curandum est: ei vero, qui pingere curat, quae apta sunt ad ornatum, exquirenda sunt: ita aestimandum est et in nobis.<verse eID="2Mac.2.30" />
        <verse sID="2Mac.2.31" osisID="2Mac.2.31" />Etenim intellectum colligere, et ordinare sermonem, et curiosius partes singulas quasque disquirere, historiae congruit auctori:<verse eID="2Mac.2.31" />
        <verse sID="2Mac.2.32" osisID="2Mac.2.32" />brevitatem vero dictionis sectari, et executiones rerum vitare, brevianti concedendum est.<verse eID="2Mac.2.32" />
        <verse sID="2Mac.2.33" osisID="2Mac.2.33" />Hinc ergo narrationem incipiemus: de praefatione tantum dixisse sufficiat. Stultum etenim est ante historiam effluere, in ipsa autem historia succingi.<verse eID="2Mac.2.33" />
      </p>
      <chapter eID="2Mac.2" />
      <chapter sID="2Mac.3" osisID="2Mac.3" />
      <title>Chatper 3</title>
      <p>
        <verse sID="2Mac.3.1" osisID="2Mac.3.1" />Igitur cum sancta civitas habitaretur in omni pace, leges etiam adhuc optime custodirentur, propter Oniae pontificis pietatem, et animos odio habentes mala,<verse eID="2Mac.3.1" />
        <verse sID="2Mac.3.2" osisID="2Mac.3.2" />fiebat ut et ipsi reges, et principes locum summo honore dignum ducerent, et templum maximis muneribus illustrarent:<verse eID="2Mac.3.2" />
        <verse sID="2Mac.3.3" osisID="2Mac.3.3" />ita ut Seleucus Asiae rex de redditibus suis praestaret omnes sumptus ad ministerium sacrificiorum pertinentes.<verse eID="2Mac.3.3" />
        <verse sID="2Mac.3.4" osisID="2Mac.3.4" />Simon autem de tribu Beniamin, praepositus templi constitutus, contendebat, obsistente sibi principe sacerdotum, iniquum aliquid in civitate moliri.<verse eID="2Mac.3.4" />
        <verse sID="2Mac.3.5" osisID="2Mac.3.5" />Sed cum vincere Oniam non posset, venit ad Apollonium Tharsaeae filium, qui eo tempore erat dux Coelesyriae et Phoenicis:<verse eID="2Mac.3.5" />
        <verse sID="2Mac.3.6" osisID="2Mac.3.6" />et nuntiavit ei pecuniis innumerabilibus plenum esse aerarium Ierosolymis, et communes copias immensas esse, quae non pertinent ad rationem sacrificiorum: esse autem possibile sub potestate regis cadere universa.<verse eID="2Mac.3.6" />
        <verse sID="2Mac.3.7" osisID="2Mac.3.7" />Cumque retulisset ad regem Apollonius de pecuniis quae delatae erant, illae accitum Heliodorum, qui erat super negotia eius, misit cum mandatis, ut praedictam pecuniam transportaret.<verse eID="2Mac.3.7" />
        <verse sID="2Mac.3.8" osisID="2Mac.3.8" />Statimque Heliodorus iter est agressus, specie quidem quasi per Coelesyriam et Phoenicen civitates esset peragraturus, re vera autem regis propositum perfecturus.<verse eID="2Mac.3.8" />
        <verse sID="2Mac.3.9" osisID="2Mac.3.9" />Sed cum venisset Ierosolymam, et benigne a summo sacerdote in civitate esset exceptus, narravit de dato indicio pecuniarum: et cuius rei gratia adesset, aperuit: interrogabat autem si vere haec ita essent.<verse eID="2Mac.3.9" />
        <verse sID="2Mac.3.10" osisID="2Mac.3.10" />Tunc summus sacerdos ostendit deposita esse haec, et victualia viduarum, et pupillorum:<verse eID="2Mac.3.10" />
        <verse sID="2Mac.3.11" osisID="2Mac.3.11" />quaedam vero esse Hircani Tobiae viri valde eminentis, in his quae detulerat impius Simon: universa autem argenti talenta esse quadringenta, et auri ducenta:<verse eID="2Mac.3.11" />
        <verse sID="2Mac.3.12" osisID="2Mac.3.12" />decipi vero eos, qui credidissent loco et templo, quod per universum mundum honoratur pro sui veneratione, et sanctitate omnino impossibile esse.<verse eID="2Mac.3.12" />
        <verse sID="2Mac.3.13" osisID="2Mac.3.13" />At ille pro his quae habebat in mandatis a rege, dicebat omni genere regi ea esse deferenda.<verse eID="2Mac.3.13" />
        <verse sID="2Mac.3.14" osisID="2Mac.3.14" />Constituta autem die intrabat de his Heliodorus ordinaturus. Non modica vero per universam civitatem erat trepidatio.<verse eID="2Mac.3.14" />
        <verse sID="2Mac.3.15" osisID="2Mac.3.15" />Sacerdotes autem ante altare cum stolis sacerdotalibus iactaverunt se, et invocabant de caelo eum, qui de depositis legem posuit, ut his qui deposuerant ea salva custodiret.<verse eID="2Mac.3.15" />
        <verse sID="2Mac.3.16" osisID="2Mac.3.16" />Iam vero qui videbat summi sacerdotis vultum, mente vulnerabatur: facies enim et color immutatus declarabat internum animi dolorem:<verse eID="2Mac.3.16" />
        <verse sID="2Mac.3.17" osisID="2Mac.3.17" />circumfusa enim erat moestitia quaedam viro, et horror corporis, per quem manifestus aspicientibus dolor cordis eius efficiebatur.<verse eID="2Mac.3.17" />
        <verse sID="2Mac.3.18" osisID="2Mac.3.18" />Alii etiam gregatim de domibus confluebant, publica supplicatione obsecrantes, pro eo quod in contemptum locus esset venturus.<verse eID="2Mac.3.18" />
        <verse sID="2Mac.3.19" osisID="2Mac.3.19" />Accinctaeque mulieres ciliciis pectus, per plateas confluebant: sed et virgines, quae conclusae erant, procurrebant ad Oniam, aliae autem ad muros, quaedam vero per fenestras aspiciebant:<verse eID="2Mac.3.19" />
        <verse sID="2Mac.3.20" osisID="2Mac.3.20" />universae autem protendentes manus in caelum, deprecabantur:<verse eID="2Mac.3.20" />
        <verse sID="2Mac.3.21" osisID="2Mac.3.21" />erat enim misera commistae multitudinis, et magni sacerdotis in agone constituti exspectatio.<verse eID="2Mac.3.21" />
        <verse sID="2Mac.3.22" osisID="2Mac.3.22" />Et hi quidem invocabant omnipotentem Deum, ut credita sibi his qui crediderant, cum omni integritate conservarentur.<verse eID="2Mac.3.22" />
        <verse sID="2Mac.3.23" osisID="2Mac.3.23" />Heliodorus autem, quod decreverat, perficiebat eodem loco ipse cum satellitibus circa aerarium praesens.<verse eID="2Mac.3.23" />
        <verse sID="2Mac.3.24" osisID="2Mac.3.24" />Sed spiritus omnipotentis Dei magnam fecit suae ostensionis evidentiam, ita ut omnes, qui ausi fuerant parere ei, ruentes Dei virtute, in dissolutionem et formidinem converterentur.<verse eID="2Mac.3.24" />
        <verse sID="2Mac.3.25" osisID="2Mac.3.25" />Apparuit enim illis quidam equus terribilem habens sessorem, optimis operimentis adornatus: isque cum impetu Heliodoro priores calces elisit: qui autem ei sedebat, videbatur arma habere aurea.<verse eID="2Mac.3.25" />
        <verse sID="2Mac.3.26" osisID="2Mac.3.26" />Alii etiam apparuerunt duo iuvenes virtute decori, optimi gloria, speciosique amictu: qui circumsteterunt eum, et ex utraque parte flagellabant, sine intermissione multis plagis verberantes.<verse eID="2Mac.3.26" />
        <verse sID="2Mac.3.27" osisID="2Mac.3.27" />Subito autem Heliodorus concidit in terram, eumque multa caligine circumfusum rapuerunt, atque in sella gestatoria positum eiecerunt.<verse eID="2Mac.3.27" />
        <verse sID="2Mac.3.28" osisID="2Mac.3.28" />Et is, qui cum multis cursoribus, et satellitibus praedictum ingressus est aerarium, portabatur nullo sibi auxilium ferente, manifesta Dei cognita virtute:<verse eID="2Mac.3.28" />
        <verse sID="2Mac.3.29" osisID="2Mac.3.29" />et ille quidem per divinam virtutem iacebat mutus, atque omni spe et salute privatus.<verse eID="2Mac.3.29" />
        <verse sID="2Mac.3.30" osisID="2Mac.3.30" />Hi autem Dominum benedicebant, quia magnificabat locum suum: et templum, quod paulo ante timore ac tumultu erat plenum, apparente omnipotente Domino, gaudio et laetitia impletum est.<verse eID="2Mac.3.30" />
        <verse sID="2Mac.3.31" osisID="2Mac.3.31" />Tunc vero ex amicis Heliodori quidam rogabant confestim Oniam, ut invocaret Altissimum, ut vitam donaret ei, qui in supremo spiritu erat constitutus.<verse eID="2Mac.3.31" />
        <verse sID="2Mac.3.32" osisID="2Mac.3.32" />Considerans autem summus sacerdos ne forte rex suspicaretur malitiam aliquam ex Iudaeis circa Heliodorum consummatum, obtulit pro salute viri hostiam salutarem.<verse eID="2Mac.3.32" />
        <verse sID="2Mac.3.33" osisID="2Mac.3.33" />Cumque summus sacerdos exoraret, iidem iuvenes eisdem vestibus amicti, astantes Heliodoro, dixerunt: Oniae sacerdoti gratias age: nam propter eum Dominus tibi vitam donavit.<verse eID="2Mac.3.33" />
        <verse sID="2Mac.3.34" osisID="2Mac.3.34" />Tu autem a Deo flagellatus, nuntia omnibus magnalia Dei, et potestatem. Et his dictis, non comparuerunt.<verse eID="2Mac.3.34" />
        <verse sID="2Mac.3.35" osisID="2Mac.3.35" />Heliodorus autem, hostia Deo oblata, et votis magnis promissis ei, qui vivere illi concessit, et Oniae gratias agens, recepto exercitu, repedabat ad regem.<verse eID="2Mac.3.35" />
        <verse sID="2Mac.3.36" osisID="2Mac.3.36" />Testabatur autem omnibus ex quae sub oculis suis viderat opera magni Dei.<verse eID="2Mac.3.36" />
        <verse sID="2Mac.3.37" osisID="2Mac.3.37" />Cum autem rex interrogasset Heliodorum, quis esset aptus adhuc semel Ierosolymam mitti, ait:<verse eID="2Mac.3.37" />
        <verse sID="2Mac.3.38" osisID="2Mac.3.38" />Si quem habes hostem, aut regni tui insidiatorem, mitte illuc, et flagellatum eum recipies, si tamen evaserit: eo quod in loco sit vere Dei quaedam virtus.<verse eID="2Mac.3.38" />
        <verse sID="2Mac.3.39" osisID="2Mac.3.39" />Nam ipse, qui habet in caelis habitationem, visitator et adiutor est loci illius, et venientes ad malefaciendum percutit, ac perdit.<verse eID="2Mac.3.39" />
        <verse sID="2Mac.3.40" osisID="2Mac.3.40" />Igitur de Heliodoro, et aerarii custodia ita res se habet.<verse eID="2Mac.3.40" />
      </p>
      <chapter eID="2Mac.3" />
      <chapter sID="2Mac.4" osisID="2Mac.4" />
      <title>Chatper 4</title>
      <p>
        <verse sID="2Mac.4.1" osisID="2Mac.4.1" />Simon autem praedictus pecuniarum, et patriae delator, male loquebatur de Onia, tamquam ipse Heliodorum instigasset ad haec, et ipse fuisset incentor malorum:<verse eID="2Mac.4.1" />
        <verse sID="2Mac.4.2" osisID="2Mac.4.2" />provisoremque civitatis, ac defensorem gentis suae, et aemulatorem legis Dei audebat insidiatorem regni dicere.<verse eID="2Mac.4.2" />
        <verse sID="2Mac.4.3" osisID="2Mac.4.3" />Sed cum inimicitiae in tantum procederent, ut etiam per quosdam Simonis necessarios homicidia fierent:<verse eID="2Mac.4.3" />
        <verse sID="2Mac.4.4" osisID="2Mac.4.4" />considerans Onias periculum contentionis, et Apollonium insanire, utpote ducem Coelesyriae et Phoenicis, ad augendam malitiam Simonis, ad regem se contulit,<verse eID="2Mac.4.4" />
        <verse sID="2Mac.4.5" osisID="2Mac.4.5" />non ut civium accusator, sed communem utilitatem apud semetipsum universae multitudinis considerans.<verse eID="2Mac.4.5" />
        <verse sID="2Mac.4.6" osisID="2Mac.4.6" />Videbat enim sine regali providentia impossibile esse pacem rebus dari, nec Simonem posse cessare a stultitia sua.<verse eID="2Mac.4.6" />
        <verse sID="2Mac.4.7" osisID="2Mac.4.7" />Sed post Seleuci vitae excessum, cum suscepisset regnum Antiochus, qui Nobilis appellabatur, ambiebat Iason frater Oniae summum sacerdotium:<verse eID="2Mac.4.7" />
        <verse sID="2Mac.4.8" osisID="2Mac.4.8" />adito rege, promittens ei argenti talenta trecenta sexaginta, et ex redditibus aliis talenta octoginta,<verse eID="2Mac.4.8" />
        <verse sID="2Mac.4.9" osisID="2Mac.4.9" />super haec promittebat et alia centum quinquaginta, si potestati eius concederetur, gymnasium et ephebiam sibi constituere, et eos qui in Ierosolymis erant, Antiochenos scribere.<verse eID="2Mac.4.9" />
        <verse sID="2Mac.4.10" osisID="2Mac.4.10" />Quod cum rex annuisset, et obtinuisset principatum, statim ad gentilem ritum contribules suos transferre coepit,<verse eID="2Mac.4.10" />
        <verse sID="2Mac.4.11" osisID="2Mac.4.11" />et amotis his, quae humanitatis causa Iudaeis a regibus fuerant constituta, per Ioannem patrem Eupolemi, qui apud Romanos de amicitia, et societate functus est legatione legitima, civium iura destituens, prava instituta sanciebat.<verse eID="2Mac.4.11" />
        <verse sID="2Mac.4.12" osisID="2Mac.4.12" />Etenim ausus est sub ipsa arce gymnasium constituere, et optimos quosque epheborum in lupanaribus ponere.<verse eID="2Mac.4.12" />
        <verse sID="2Mac.4.13" osisID="2Mac.4.13" />Erat autem hoc non initium, sed incrementum quoddam, et profectus gentilis, et alienigenae conversationis, propter impii, et non sacerdotis Iasonis nefarium, et inauditum scelus:<verse eID="2Mac.4.13" />
        <verse sID="2Mac.4.14" osisID="2Mac.4.14" />ita ut sacerdotes iam non circa altaris officia dediti essent, sed contempto templo, et sacrificiis neglectis festinarent participes fieri palaestrae, et praebitionis eius iniustae, et in exercitiis disci,<verse eID="2Mac.4.14" />
        <verse sID="2Mac.4.15" osisID="2Mac.4.15" />et patrios quidem honores nihil habentes, graecas glorias optimas arbitrabantur:<verse eID="2Mac.4.15" />
        <verse sID="2Mac.4.16" osisID="2Mac.4.16" />quarum gratia periculosa eos contentio habebat, et eorum instituta aemulabantur, ac per omnia his consimiles esse cupiebant, quos hoste et peremptores habuerant.<verse eID="2Mac.4.16" />
        <verse sID="2Mac.4.17" osisID="2Mac.4.17" />In leges enim divinas impie agere impune non cedit: sed hoc tempus sequens declarabit.<verse eID="2Mac.4.17" />
        <verse sID="2Mac.4.18" osisID="2Mac.4.18" />Cum autem quinquennalis agon Tyri celebraretur, et rex praesens esset,<verse eID="2Mac.4.18" />
        <verse sID="2Mac.4.19" osisID="2Mac.4.19" />misit Iason facinorosus ab Ierosolymis viros peccatores, portantes argenti didrachmas trecentas in sacrificum Herculis, quas postulaverunt hi qui asportaverant ne in sacrificiis erogarentur, quia non oporteret, sed in alios sumptus eas deputari.<verse eID="2Mac.4.19" />
        <verse sID="2Mac.4.20" osisID="2Mac.4.20" />Sed hae oblatae sunt quidem ab eo qui miserat in sacrificium Herculis: propter praesentes autem datae sunt in fabricam navium triremium.<verse eID="2Mac.4.20" />
        <verse sID="2Mac.4.21" osisID="2Mac.4.21" />Misso autem in Aegyptum Apollonio Mnesthei filio propter primates Ptolemaei Philometoris regis, cum cognovisset Antiochus alienum se a negotiis regni effectum, propriis utilitatibus consulens, profectus inde venit Ioppen, et inde Ierosolymam.<verse eID="2Mac.4.21" />
        <verse sID="2Mac.4.22" osisID="2Mac.4.22" />Et magnifice ab Iasone, et civitate susceptus, cum facularum luminibus et laudibus ingressus est: et inde in Phoenicen exercitum convertit.<verse eID="2Mac.4.22" />
        <verse sID="2Mac.4.23" osisID="2Mac.4.23" />Et post triennii tempus misit Iason Menelaum supradicti Simonis fratrem portantem pecunias regi, et de negotiis necessariis responsa perlaturum.<verse eID="2Mac.4.23" />
        <verse sID="2Mac.4.24" osisID="2Mac.4.24" />At ille commendatus regi, cum magnificasset faciem potestatis eius, in semetipsum retorsit summum sacerdotium, superponens Iasoni talenta argenti trecenta.<verse eID="2Mac.4.24" />
        <verse sID="2Mac.4.25" osisID="2Mac.4.25" />Acceptisque a rege mandatis, venit, nihil quidem habens dignum sacerdotio: animos vero crudelis tyranni, et ferae belluae iram gerens.<verse eID="2Mac.4.25" />
        <verse sID="2Mac.4.26" osisID="2Mac.4.26" />Et Iason quidem, qui proprium fratrem captivaverat, ipse deceptus profugus in Ammanitem expulsus est regionem.<verse eID="2Mac.4.26" />
        <verse sID="2Mac.4.27" osisID="2Mac.4.27" />Menelaus autem principatum quidem obtinuit: de pecuniis vero regi promissis, nihil agebat, cum exactionem faceret Sostratus, qui arci erat praepositus,<verse eID="2Mac.4.27" />
        <verse sID="2Mac.4.28" osisID="2Mac.4.28" />nam ad hunc exactio vectigalium pertinebant: quam ob causam utrique ad regem sunt evocati.<verse eID="2Mac.4.28" />
        <verse sID="2Mac.4.29" osisID="2Mac.4.29" />Et Menelaus amotus est a sacerdotio, succedente Lysimacho fratre suo: Sostratus autem praelatus est Cypriis.<verse eID="2Mac.4.29" />
        <verse sID="2Mac.4.30" osisID="2Mac.4.30" />Et cum haec agerentur, contigit, Tharsenses, et Mallotas seditionem movere, eo quod Antiochidi regis concubinae dono essent dati.<verse eID="2Mac.4.30" />
        <verse sID="2Mac.4.31" osisID="2Mac.4.31" />Festinanter itaque rex venit sedare illos, relicto suffecto uno ex comitibus suis Andronico.<verse eID="2Mac.4.31" />
        <verse sID="2Mac.4.32" osisID="2Mac.4.32" />Ratus autem Menelaus accepisse se tempus opportunum, aurea quaedam vasa e templo furatus donavit Andronico, et alia vendiderat Tyri, et per vicinas civitates.<verse eID="2Mac.4.32" />
        <verse sID="2Mac.4.33" osisID="2Mac.4.33" />Quod cum certissime cognovisset Onias, arguebat eum, ipse in loco tuto se continens Antiochiae secus Daphnem.<verse eID="2Mac.4.33" />
        <verse sID="2Mac.4.34" osisID="2Mac.4.34" />Unde Menelaus accedens ad Andronicum, rogabat ut Oniam interficeret. Qui cum venisset ad Oniam, et datis dextris cum iureiurando (quamvis esset ei suspectus) suasisset de asylo procedere, statim eum peremit, non veritus iustitiam.<verse eID="2Mac.4.34" />
        <verse sID="2Mac.4.35" osisID="2Mac.4.35" />Ob quam causam non solum Iudaei, sed aliae quoque nationes indignabantur, et moleste ferebant de nece tanti viri iniusta.<verse eID="2Mac.4.35" />
        <verse sID="2Mac.4.36" osisID="2Mac.4.36" />Sed regressum regem de Ciliciae locis adierunt Iudaei apud Antiochiam, simul et Graeci, conquerentes de iniqua nece Oniae.<verse eID="2Mac.4.36" />
        <verse sID="2Mac.4.37" osisID="2Mac.4.37" />Contristatus itaque animo Antiochus propter Oniam, et flexus ad misericordiam, lacrimas fudit, recordatus defuncti sobrietatem et modestiam:<verse eID="2Mac.4.37" />
        <verse sID="2Mac.4.38" osisID="2Mac.4.38" />accensisque animis Andronicum purpura exutum, per totam civitatem iubet circumduci: et in eodem loco, in quo in Oniam impietatem commiserat, sacrilegum vita privari, Domino illi condignam retribuente poenam.<verse eID="2Mac.4.38" />
        <verse sID="2Mac.4.39" osisID="2Mac.4.39" />Multis autem sacrilegiis in templo a Lysimacho commissis Menelai consilio, et divulgata fama, congregata est multitudo adversum Lysimachum multo iam auro exportato.<verse eID="2Mac.4.39" />
        <verse sID="2Mac.4.40" osisID="2Mac.4.40" />Turbis autem insurgentibus, et animis ira repletis, Lysimachus armatis fere tribus millibus iniquis manibus uti coepit, duce quodam tyranno, aetate pariter et dementia provecto.<verse eID="2Mac.4.40" />
        <verse sID="2Mac.4.41" osisID="2Mac.4.41" />Sed ut intellexerunt conatum Lysimachi, alii lapides, alii fustes validos arripuere: quidam vero cinerem in Lysimachum iecere.<verse eID="2Mac.4.41" />
        <verse sID="2Mac.4.42" osisID="2Mac.4.42" />Et multi quidem vulnerati, quidam autem et prostrati, omnes vero in fugam conversi sunt: ipsum etiam sacrilegum secus aerarium interfecerunt.<verse eID="2Mac.4.42" />
        <verse sID="2Mac.4.43" osisID="2Mac.4.43" />De his ergo coepit iudicium adversus Menelaum agitari.<verse eID="2Mac.4.43" />
        <verse sID="2Mac.4.44" osisID="2Mac.4.44" />Et cum venisset rex Tyrum, ad ipsum negotium detulerunt missi tres viri a senioribus.<verse eID="2Mac.4.44" />
        <verse sID="2Mac.4.45" osisID="2Mac.4.45" />Et cum superaretur Menelaus, promisit Ptolemaeo multas pecunias dare ad suadendum regi.<verse eID="2Mac.4.45" />
        <verse sID="2Mac.4.46" osisID="2Mac.4.46" />Itaque Ptolemaeus in quodam atrio positum quasi refrigerandi gratia regem adiit, et deduxit a sententia:<verse eID="2Mac.4.46" />
        <verse sID="2Mac.4.47" osisID="2Mac.4.47" />et Menelaum quidem universae malitiae reum criminibus absolvit: miseros autem qui, etiamsi apud Scythas causam dixissent, innocentes iudicarentur, hos morte damnavit.<verse eID="2Mac.4.47" />
        <verse sID="2Mac.4.48" osisID="2Mac.4.48" />Cito ergo iniustam poenam dederunt, qui pro civitate, et populo, et sacris vasis causam prosecuti sunt.<verse eID="2Mac.4.48" />
        <verse sID="2Mac.4.49" osisID="2Mac.4.49" />Quam ob rem Tyrii quoque indignati, erga sepulturam eorum liberalissimi extiterunt.<verse eID="2Mac.4.49" />
        <verse sID="2Mac.4.50" osisID="2Mac.4.50" />Menelaus autem, propter eorum, qui in potentia erant, avaritiam, permanebat in potestate, crescens in malitia ad insidias civium.<verse eID="2Mac.4.50" />
      </p>
      <chapter eID="2Mac.4" />
      <chapter sID="2Mac.5" osisID="2Mac.5" />
      <title>Chatper 5</title>
      <p>
        <verse sID="2Mac.5.1" osisID="2Mac.5.1" />Eodem tempore, Antiochus secundam profectionem paravit in Aegyptum.<verse eID="2Mac.5.1" />
        <verse sID="2Mac.5.2" osisID="2Mac.5.2" />Contigit autem per universam Ierosolymorum civitatem videri diebus quadraginta per aëra equites discurrentes, auratas stolas habentes, et hastis, quasi cohortes, armatos,<verse eID="2Mac.5.2" />
        <verse sID="2Mac.5.3" osisID="2Mac.5.3" />et cursus equorum per ordines digestos, et congressiones fieri cominus, et scutorum motus, et galeatorum multitudinem gladiis districtis, et telorum iactus, et aureorum armorum splendorem, omnisque generis loricarum.<verse eID="2Mac.5.3" />
        <verse sID="2Mac.5.4" osisID="2Mac.5.4" />Quapropter omnes rogabant in bonum monstra converti.<verse eID="2Mac.5.4" />
        <verse sID="2Mac.5.5" osisID="2Mac.5.5" />Sed cum falsus rumor exisset, tamquam vita excessisset Antiochus, assumptis Iason non minus mille viris, repente agressus est civitatem: et civibus ad murum convolantibus ad ultimum apprehensa civitate, Menelaus fugit in arcem:<verse eID="2Mac.5.5" />
        <verse sID="2Mac.5.6" osisID="2Mac.5.6" />Iason vero non parcebat in caede civibus suis, nec cogitabat prosperitatem adversum cognatos malum esse maximum, arbitrans hostium et non civium se trophaea capturum.<verse eID="2Mac.5.6" />
        <verse sID="2Mac.5.7" osisID="2Mac.5.7" />Et principatum quidem non obtinuit, finem vero insidiarum suarum confusionem accepit, et profugus iterum abiit in Ammanitem.<verse eID="2Mac.5.7" />
        <verse sID="2Mac.5.8" osisID="2Mac.5.8" />Ad ultimum, in exitium sui conclusus ab Areta Arabum tyranno fugiens de civitate in civitatem, omnibus odiosus, ut refuga legum et execrabilis, ut patriae et civium hostis, in Aegyptum extrusus est:<verse eID="2Mac.5.8" />
        <verse sID="2Mac.5.9" osisID="2Mac.5.9" />et qui multos de patria sua expulerat, peregre periit, Lacedaemonas profectus, quasi pro cognatione ibi refugium habiturus:<verse eID="2Mac.5.9" />
        <verse sID="2Mac.5.10" osisID="2Mac.5.10" />et qui insepultos multos abiecerat, ipse et illamentatus, et insepultus abiicitur, sepultura neque peregrina usus, neque patrio sepulchro participans.<verse eID="2Mac.5.10" />
        <verse sID="2Mac.5.11" osisID="2Mac.5.11" />His itaque gestis, suspicatus est rex societatem deserturos Iudaeos: et ob hoc profectus ex Aegypto efferatis animis, civitatem quidem armis cepit.<verse eID="2Mac.5.11" />
        <verse sID="2Mac.5.12" osisID="2Mac.5.12" />Iussit autem militibus interficere, nec parcere occursantibus, et per domos ascendentes trucidare.<verse eID="2Mac.5.12" />
        <verse sID="2Mac.5.13" osisID="2Mac.5.13" />Fiebant ergo caedes iuvenum, ac seniorum, et mulierum, et natorum exterminia, virginumque et parvulorum neces.<verse eID="2Mac.5.13" />
        <verse sID="2Mac.5.14" osisID="2Mac.5.14" />Erant autem toto triduo octoginta millia interfecti, quadraginta millia vincti, non minus autem venundati.<verse eID="2Mac.5.14" />
        <verse sID="2Mac.5.15" osisID="2Mac.5.15" />Sed nec ista sufficiunt: ausus est etiam intrare templum universa terra sanctius, Menelao ductore, qui legum et patriae fuit proditor:<verse eID="2Mac.5.15" />
        <verse sID="2Mac.5.16" osisID="2Mac.5.16" />et scelestis manibus sumens sancta vasa, quae ab aliis regibus et civitatibus erant posita ad ornatum loci, et gloriam, contrectabat indigne, et contaminabat.<verse eID="2Mac.5.16" />
        <verse sID="2Mac.5.17" osisID="2Mac.5.17" />Ita alienatus mente Antiochus, non considerabat quod propter peccata habitantium civitatem, modicum Deus fuerat iratus: propter quod et accidit circa locum despectio:<verse eID="2Mac.5.17" />
        <verse sID="2Mac.5.18" osisID="2Mac.5.18" />alioquin nisi contigisset eos multis peccatis esse involutos, sicut Heliodorus, qui missus est a Seleuco rege ad expoliandum aerarium, etiam hic statim adveniens flagellatus, et repulsus utique fuisset ab audacia.<verse eID="2Mac.5.18" />
        <verse sID="2Mac.5.19" osisID="2Mac.5.19" />Verum non propter locum, gentem: sed propter gentem, locum Deus elegit.<verse eID="2Mac.5.19" />
        <verse sID="2Mac.5.20" osisID="2Mac.5.20" />Ideoque et ipse locus particeps factus est populi malorum, postea autem fiet socius bonorum, et qui derelictus in ira Dei omnipotentis est, iterum in magni Domini reconciliatione cum summa gloria exaltabitur.<verse eID="2Mac.5.20" />
        <verse sID="2Mac.5.21" osisID="2Mac.5.21" />Igitur Antiochus mille et octingentis ablatis de templo talentis, velociter Antiochiam regressus est, existimans se prae superbia terram ad navigandum, pelagus vero ad iter agendum deducturum propter mentis elationem.<verse eID="2Mac.5.21" />
        <verse sID="2Mac.5.22" osisID="2Mac.5.22" />Reliquit autem et praepositos ad affligendam gentem: Ierosolymis quidem Philippum genere Phrygem, moribus crudeliorem eo ipso, a quo constitutus est:<verse eID="2Mac.5.22" />
        <verse sID="2Mac.5.23" osisID="2Mac.5.23" />in Garizim autem Andronicum et Menelaum, qui gravius quam ceteri imminebant civibus.<verse eID="2Mac.5.23" />
        <verse sID="2Mac.5.24" osisID="2Mac.5.24" />Cumque appositus esset contra Iudaeos, misit odiosum principem Apollonium cum exercitu viginti et duobus millibus, praecipiens ei omnes perfectae aetatis interficere, mulieres ac iuvenes vendere.<verse eID="2Mac.5.24" />
        <verse sID="2Mac.5.25" osisID="2Mac.5.25" />Qui cum venisset Ierosolymam, pacem simulans, quievit usque ad diem sanctum sabbati: et tunc feriatis Iudaeis arma capere suis praecepit.<verse eID="2Mac.5.25" />
        <verse sID="2Mac.5.26" osisID="2Mac.5.26" />Omnesque qui ad spectaculum processerant, trucidavit: et civitatem cum armatis discurrens, ingentem multitudinem peremit.<verse eID="2Mac.5.26" />
        <verse sID="2Mac.5.27" osisID="2Mac.5.27" />Iudas autem Machabaeus, qui decimus fuerat, secesserat in desertum locum, ibique inter feras vitam in montibus cum suis agebat: et foeni cibo vescentes, demorabantur, ne participes essent coinquinationis.<verse eID="2Mac.5.27" />
      </p>
      <chapter eID="2Mac.5" />
      <chapter sID="2Mac.6" osisID="2Mac.6" />
      <title>Chatper 6</title>
      <p>
        <verse sID="2Mac.6.1" osisID="2Mac.6.1" />Sed non post multum temporis, misit rex senem quemdam Antiochenum, qui compelleret Iudaeos ut se transferrent a patriis et Dei legibus:<verse eID="2Mac.6.1" />
        <verse sID="2Mac.6.2" osisID="2Mac.6.2" />contaminare etiam quod in Ierosolymis erat templum, et cognominare Iovis Olympii: et in Garizim, prout erant hi qui locum inhabitabant, Iovis hospitalis.<verse eID="2Mac.6.2" />
        <verse sID="2Mac.6.3" osisID="2Mac.6.3" />Pessima autem et universis gravis erat malorum incursio:<verse eID="2Mac.6.3" />
        <verse sID="2Mac.6.4" osisID="2Mac.6.4" />nam templum luxuria et comessationibus gentium erat plenum, et scortantium cum meretricibus: sacratisque aedibus mulieres se ultro ingerebant, intro ferentes ea, quae non licebat.<verse eID="2Mac.6.4" />
        <verse sID="2Mac.6.5" osisID="2Mac.6.5" />Altare etiam plenum erat illicitis, quae legibus prohibebantur.<verse eID="2Mac.6.5" />
        <verse sID="2Mac.6.6" osisID="2Mac.6.6" />Neque autem sabbata custodiebantur, neque dies solemnes patrii servabantur, nec simpliciter Iudaeum se esse quisquam confitebatur.<verse eID="2Mac.6.6" />
        <verse sID="2Mac.6.7" osisID="2Mac.6.7" />Ducebantur autem cum amara necessitate in die natalis regis ad sacrificia: et, cum Liberi sacra celebrarentur, cogebantur hedera coronati Libero circuire.<verse eID="2Mac.6.7" />
        <verse sID="2Mac.6.8" osisID="2Mac.6.8" />Decretum autem exiit in proximas gentilium civitates, suggerentibus Ptolemaeis, ut pari modo et ipsi adversus Iudaeos agerent, ut sacrificarent:<verse eID="2Mac.6.8" />
        <verse sID="2Mac.6.9" osisID="2Mac.6.9" />eos autem qui nollent transire ad instituta gentium, interficerent: erat ergo videre miseriam.<verse eID="2Mac.6.9" />
        <verse sID="2Mac.6.10" osisID="2Mac.6.10" />Duae enim mulieres delatae sunt natos suos circumcidisse: quas, infantibus ad ubera suspensis, cum publice per civitatem circumduxissent, per muros praecipitaverunt.<verse eID="2Mac.6.10" />
        <verse sID="2Mac.6.11" osisID="2Mac.6.11" />Alii vero, ad proximas coëuntes speluncas, et latenter sabbati diem celebrantes, cum indicati essent Philippo, flammis succensi sunt, eo quod verebantur propter religionem et observantiam, manu sibimet auxilium ferre.<verse eID="2Mac.6.11" />
        <verse sID="2Mac.6.12" osisID="2Mac.6.12" />Obsecro autem eos, qui hunc librum lecturi sunt, ne abhorrescant propter adversos casus, sed reputent ea quae acciderunt, non ad interitum, sed ad correptionem esse generis nostri.<verse eID="2Mac.6.12" />
        <verse sID="2Mac.6.13" osisID="2Mac.6.13" />Etenim multo tempore non sinere peccatoribus ex sententia agere, sed statim ultiones adhibere, magni beneficii est indicium.<verse eID="2Mac.6.13" />
        <verse sID="2Mac.6.14" osisID="2Mac.6.14" />Non enim, sicut in aliis nationibus, Dominus patienter exspectat, ut eas, cum iudicii dies advenerit, in plenitudine peccatorum puniat:<verse eID="2Mac.6.14" />
        <verse sID="2Mac.6.15" osisID="2Mac.6.15" />ita et in nobis statuit, ut, peccatis nostris in finem devolutis, ita demum in nos vindicet.<verse eID="2Mac.6.15" />
        <verse sID="2Mac.6.16" osisID="2Mac.6.16" />Propter quod numquam quidem a nobis misericordiam suam amovet: corripiens vero in adversis populum suum non dereliquit.<verse eID="2Mac.6.16" />
        <verse sID="2Mac.6.17" osisID="2Mac.6.17" />Sed haec nobis ad commonitionem legentium dicta sint paucis. Iam enim veniendum est ad narrationem.<verse eID="2Mac.6.17" />
        <verse sID="2Mac.6.18" osisID="2Mac.6.18" />Igitur Eleazarus, unus de primoribus scribarum, vir aetate provectus, et vultu decorus, aperto ore hians compellebatur carnem porcinam manducare.<verse eID="2Mac.6.18" />
        <verse sID="2Mac.6.19" osisID="2Mac.6.19" />At ille gloriosissimam mortem magis quam odibilem vitam complectens, voluntarie praeibat ad supplicium.<verse eID="2Mac.6.19" />
        <verse sID="2Mac.6.20" osisID="2Mac.6.20" />Intuens autem quemadmodum oporteret accedere, patienter sustinens, destinavit non admittere illicita propter vitae amorem.<verse eID="2Mac.6.20" />
        <verse sID="2Mac.6.21" osisID="2Mac.6.21" />Hi autem qui astabant, iniqua miseratione commoti, propter antiquam viri amicitiam, tollentes eum secreto rogabant afferri carnes quibus vesci ei licebat, ut simularetur manducasse, sicut rex imperaverat de sacrificii carnibus:<verse eID="2Mac.6.21" />
        <verse sID="2Mac.6.22" osisID="2Mac.6.22" />ut, hoc facto, a morte liberaretur: et propter veterem viri amicitiam, hanc in eo faciebant humanitatem.<verse eID="2Mac.6.22" />
        <verse sID="2Mac.6.23" osisID="2Mac.6.23" />At ille cogitare coepit aetatis ac senectutis suae eminentiam dignam, et ingenitae nobilitatis canitiem, atque a puero optimae conversationis actus: et secundum sanctae et a Deo conditae legis constituta, respondit cito, dicens praemitti se velle in infernum.<verse eID="2Mac.6.23" />
        <verse sID="2Mac.6.24" osisID="2Mac.6.24" />Non enim aetati nostrae dignum est, inquit, fingere: ut multi adolescentium, arbitrantes Eleazarum nonaginta annorum transisse ad vitam alienigenarum:<verse eID="2Mac.6.24" />
        <verse sID="2Mac.6.25" osisID="2Mac.6.25" />et ipsi propter meam simulationem, et propter modicum corruptibilis vitae tempus decipiantur, et per hoc maculam atque execrationem meae senectuti conquiram.<verse eID="2Mac.6.25" />
        <verse sID="2Mac.6.26" osisID="2Mac.6.26" />Nam, etsi in praesenti tempore suppliciis hominum eripiar, sed manum Omnipotentis nec vivus, nec defunctus, effugiam.<verse eID="2Mac.6.26" />
        <verse sID="2Mac.6.27" osisID="2Mac.6.27" />Quam ob rem fortiter vita excedendo, senectute quidem dignus apparebo:<verse eID="2Mac.6.27" />
        <verse sID="2Mac.6.28" osisID="2Mac.6.28" />adolescentibus autem exemplum forte relinquam, si prompto animo, ac fortiter pro gravissimis ac sanctissimis legibus honesta morte perfungar. His dictis, confestim ad supplicium trahebatur.<verse eID="2Mac.6.28" />
        <verse sID="2Mac.6.29" osisID="2Mac.6.29" />Hi autem, qui eum ducebant, et paulo ante fuerant mitiores, in iram conversi sunt propter sermones ab eo dictos, quos illi per arrogantiam prolatos arbitrabantur.<verse eID="2Mac.6.29" />
        <verse sID="2Mac.6.30" osisID="2Mac.6.30" />Sed cum plagis perimeretur, ingemuit, et dixit: Domine, qui habes sanctam scientiam, manifeste tu scis, quia cum a morte possem liberari, duros corporis sustineo dolores: secundum animam vero propter timorem tuum libenter haec patior.<verse eID="2Mac.6.30" />
        <verse sID="2Mac.6.31" osisID="2Mac.6.31" />Et iste quidem hoc modo vita decessit, non solum iuvenibus, sed et universae genti memoriam mortis suae ad exemplum virtutis et fortitudinis derelinquens.<verse eID="2Mac.6.31" />
      </p>
      <chapter eID="2Mac.6" />
      <chapter sID="2Mac.7" osisID="2Mac.7" />
      <title>Chatper 7</title>
      <p>
        <verse sID="2Mac.7.1" osisID="2Mac.7.1" />Contigit autem et septem fratres una cum matre sua apprehensos compelli a rege edere contra fas carnes porcinas, flagris, et taureis cruciatos.<verse eID="2Mac.7.1" />
        <verse sID="2Mac.7.2" osisID="2Mac.7.2" />Unus autem ex illis, qui erat primus, sic ait: Quid quaeris, et quid vis discere a nobis? parati sumus mori, magis quam patrias Dei leges praevaricari.<verse eID="2Mac.7.2" />
        <verse sID="2Mac.7.3" osisID="2Mac.7.3" />Iratus itaque rex, iussit sartagines et ollas aeneas succendi: quibus statim succensis,<verse eID="2Mac.7.3" />
        <verse sID="2Mac.7.4" osisID="2Mac.7.4" />iussit ei qui prior fuerat locutus amputari linguam, et cute capitis abstracta, summas quoque manus et pedes ei praescindi, ceteris eius fratribus et matre inspicientibus.<verse eID="2Mac.7.4" />
        <verse sID="2Mac.7.5" osisID="2Mac.7.5" />Et cum iam per omnia inutilis factus esset, iussit ignem admoveri, et adhuc spirantem torreri in sartagine: in qua cum diu cruciaretur, ceteri una cum matre invicem se hortabantur mori fortiter,<verse eID="2Mac.7.5" />
        <verse sID="2Mac.7.6" osisID="2Mac.7.6" />dicentes: Dominus Deus aspiciet veritatem, et consolabitur in nobis, quemadmodum in protestatione cantici declaravit Moyses: Et in servis suis consolabitur.<verse eID="2Mac.7.6" />
        <verse sID="2Mac.7.7" osisID="2Mac.7.7" />Mortuo itaque illo primo hoc modo, sequentem deducebant ad illudendum: et, cute capitis eius cum capillis abstracta, interrogabant si manducaret, priusquam toto corpore per membra singula puniretur.<verse eID="2Mac.7.7" />
        <verse sID="2Mac.7.8" osisID="2Mac.7.8" />At ille respondens patria voce, dixit: Non faciam. Propter quod et iste, sequenti loco, primi tormenta suscepit:<verse eID="2Mac.7.8" />
        <verse sID="2Mac.7.9" osisID="2Mac.7.9" />et in ultimo spiritu constitutus, sic ait: Tu quidem scelestissime in praesenti vita nos perdis: sed Rex mundi defunctos nos pro suis legibus in aeternae vitae resurrectione suscitabit.<verse eID="2Mac.7.9" />
        <verse sID="2Mac.7.10" osisID="2Mac.7.10" />Post hunc tertius illuditur, et linguam postulatus cito protulit, et manus constanter extendit:<verse eID="2Mac.7.10" />
        <verse sID="2Mac.7.11" osisID="2Mac.7.11" />et cum fiducia ait: E caelo ista possideo, sed propter Dei leges nunc haec ipsa despicio, quoniam ab ipso me ea recepturum spero:<verse eID="2Mac.7.11" />
        <verse sID="2Mac.7.12" osisID="2Mac.7.12" />ita ut rex, et qui cum ipso erant, mirarentur adolescentis animum, quod tamquam nihilum duceret cruciatus.<verse eID="2Mac.7.12" />
        <verse sID="2Mac.7.13" osisID="2Mac.7.13" />Et hoc ita defuncto, quartum vexabant similiter torquentes.<verse eID="2Mac.7.13" />
        <verse sID="2Mac.7.14" osisID="2Mac.7.14" />Et cum iam esset ad mortem, sic ait: Potius est ab hominibus morti datos spem exspectare a Deo, iterum ab ipso resuscitandos: tibi enim resurrectio ad vitam non erit.<verse eID="2Mac.7.14" />
        <verse sID="2Mac.7.15" osisID="2Mac.7.15" />Et cum admovissent quintum, vexabant eum. At ille, respiciens in eum,<verse eID="2Mac.7.15" />
        <verse sID="2Mac.7.16" osisID="2Mac.7.16" />dixit: Potestatem inter homines habens, cum sis corruptibilis, facis quod vis: noli autem putare genus nostrum a Deo esse derelictum:<verse eID="2Mac.7.16" />
        <verse sID="2Mac.7.17" osisID="2Mac.7.17" />tu autem patienter sustine, et videbis magnam potestatem ipsius, qualiter te et semen tuum torquebit.<verse eID="2Mac.7.17" />
        <verse sID="2Mac.7.18" osisID="2Mac.7.18" />Post hunc ducebant sextum, et is, mori incipiens, sic ait: Noli frustra errare: nos enim propter nosmetipsos haec patimur, peccantes in Deum nostrum, et digna admiratione facta sunt in nobis:<verse eID="2Mac.7.18" />
        <verse sID="2Mac.7.19" osisID="2Mac.7.19" />tu autem ne existimes tibi impune futurum, quod contra Deum pugnare tentaveris.<verse eID="2Mac.7.19" />
        <verse sID="2Mac.7.20" osisID="2Mac.7.20" />Supra modum autem mater mirabilis, et bonorum memoria digna, quae pereuntes septem filios sub unius diei tempore conspiciens, bono animo ferebat propter spem quam in Deum habebat:<verse eID="2Mac.7.20" />
        <verse sID="2Mac.7.21" osisID="2Mac.7.21" />singulos illorum hortabatur voce patria fortiter, repleta sapientia: et, femineae cogitationi masculinum animum inserens,<verse eID="2Mac.7.21" />
        <verse sID="2Mac.7.22" osisID="2Mac.7.22" />dixit ad eos: Nescio qualiter in utero meo apparuistis: neque enim ego spiritum et animam donavi vobis et vitam, et singulorum membra non ego ipsa compegi,<verse eID="2Mac.7.22" />
        <verse sID="2Mac.7.23" osisID="2Mac.7.23" />sed enim mundi Creator, qui formavit hominis nativitatem, quique omnium invenit originem, et spiritum vobis iterum cum misericordia reddet et vitam, sicut nunc vosmetipsos despicitis propter leges eius.<verse eID="2Mac.7.23" />
        <verse sID="2Mac.7.24" osisID="2Mac.7.24" />Antiochus autem, contemni se arbitratus, simul et exprobrantis voce despecta, cum adhuc adolescentior superesset, non solum verbis hortabatur, sed et cum iuramento affirmabat se divitem et beatum facturum, et translatum a patriis legibus amicum habiturum, et res necessarias ei praebiturum.<verse eID="2Mac.7.24" />
        <verse sID="2Mac.7.25" osisID="2Mac.7.25" />Sed ad haec cum adolescens nequaquam inclinaretur, vocavit rex matrem, et suadebat ei ut adolescenti fieret in salutem.<verse eID="2Mac.7.25" />
        <verse sID="2Mac.7.26" osisID="2Mac.7.26" />Cum autem multis eam verbis esset hortatus, promisit suasurum se filio suo.<verse eID="2Mac.7.26" />
        <verse sID="2Mac.7.27" osisID="2Mac.7.27" />Itaque inclinata ad illum, irridens crudelem tyrannum, ait patria voce: Fili mi, miserere mei, quae te in utero novem mensibus portavi, et lac triennio dedi et alui, et in aetatem istam perduxi.<verse eID="2Mac.7.27" />
        <verse sID="2Mac.7.28" osisID="2Mac.7.28" />Peto, nate, ut aspicias ad caelum et terram, et ad omnia quae in eis sunt: et intelligas, quia ex nihilo fecit illa Deus, et hominum genus:<verse eID="2Mac.7.28" />
        <verse sID="2Mac.7.29" osisID="2Mac.7.29" />ita fiet, ut non timeas carnificem istum, sed dignus fratribus tuis effectus particeps, suscipe mortem, ut in illa miseratione cum fratribus tuis te recipiam.<verse eID="2Mac.7.29" />
        <verse sID="2Mac.7.30" osisID="2Mac.7.30" />Cum haec illa adhuc diceret, ait adolescens: Quem sustinetis? non obedio praecepto regis, sed praecepto legis, quae data est nobis per Moysen.<verse eID="2Mac.7.30" />
        <verse sID="2Mac.7.31" osisID="2Mac.7.31" />Tu vero, qui inventor omnis malitiae factus es in Hebraeos, non effugies manum Dei.<verse eID="2Mac.7.31" />
        <verse sID="2Mac.7.32" osisID="2Mac.7.32" />Nos enim pro peccatis nostris haec patimur.<verse eID="2Mac.7.32" />
        <verse sID="2Mac.7.33" osisID="2Mac.7.33" />Et si nobis propter increpationem et correptionem Dominus Deus noster modicum iratus est: sed iterum reconciliabitur servis suis.<verse eID="2Mac.7.33" />
        <verse sID="2Mac.7.34" osisID="2Mac.7.34" />Tu autem, o sceleste, et omnium hominum flagitiosissime, noli frustra extolli vanis spebus in servos eius inflammatus:<verse eID="2Mac.7.34" />
        <verse sID="2Mac.7.35" osisID="2Mac.7.35" />nondum enim omnipotentis Dei, et omnia inspicientis, iudicium effugisti.<verse eID="2Mac.7.35" />
        <verse sID="2Mac.7.36" osisID="2Mac.7.36" />Nam fratres mei, modico nunc dolore sustentato, sub testamento aeternae vitae effecti sunt: tu vero iudicio Dei iustas superbiae tuae poenas exsolves.<verse eID="2Mac.7.36" />
        <verse sID="2Mac.7.37" osisID="2Mac.7.37" />Ego autem, sicut fratres mei, animam et corpus meum trado pro patriis legibus: invocans Deum maturius genti nostrae propitium fieri, teque cum tormentis et verberibus confiteri quod ipse est Deus solus.<verse eID="2Mac.7.37" />
        <verse sID="2Mac.7.38" osisID="2Mac.7.38" />In me vero et in fratribus meis desinet Omnipotentis ira, quae super omne genus nostrum iuste superducta est.<verse eID="2Mac.7.38" />
        <verse sID="2Mac.7.39" osisID="2Mac.7.39" />Tunc rex, accensus ira in hunc, super omnes crudelius desaevit, indigne ferens se derisum.<verse eID="2Mac.7.39" />
        <verse sID="2Mac.7.40" osisID="2Mac.7.40" />Et hic itaque mundus obiit, per omnia in Domino confidens.<verse eID="2Mac.7.40" />
        <verse sID="2Mac.7.41" osisID="2Mac.7.41" />Novissime autem post filios et mater consumpta est.<verse eID="2Mac.7.41" />
        <verse sID="2Mac.7.42" osisID="2Mac.7.42" />Igitur de sacrificiis et de nimiis crudelitatibus satis dictum est.<verse eID="2Mac.7.42" />
      </p>
      <chapter eID="2Mac.7" />
      <chapter sID="2Mac.8" osisID="2Mac.8" />
      <title>Chatper 8</title>
      <p>
        <verse sID="2Mac.8.1" osisID="2Mac.8.1" />Iudas vero Machabaeus, et qui cum illo erant, introibant latenter in castella: et convocantes cognatos, et amicos, et eos qui permanserunt in Iudaismo assumentes, eduxerunt ad se sex millia virorum.<verse eID="2Mac.8.1" />
        <verse sID="2Mac.8.2" osisID="2Mac.8.2" />Et invocabant Dominum, ut respiceret in populum qui ab omnibus calcabatur, et misereretur templo quod contaminabatur ab impiis:<verse eID="2Mac.8.2" />
        <verse sID="2Mac.8.3" osisID="2Mac.8.3" />misereretur etiam exterminio civitatis, quae esset illico complananda, et vocem sanguinis ad se clamantis audiret:<verse eID="2Mac.8.3" />
        <verse sID="2Mac.8.4" osisID="2Mac.8.4" />memoraretur quoque iniquissimas mortes parvulorum innocentum, et blasphemias nomini suo illatas, et indignaretur super his.<verse eID="2Mac.8.4" />
        <verse sID="2Mac.8.5" osisID="2Mac.8.5" />At Machabaeus, congregata multitudine, intolerabilis gentibus efficiebatur: ira enim Domini in misericordiam conversa est.<verse eID="2Mac.8.5" />
        <verse sID="2Mac.8.6" osisID="2Mac.8.6" />Et superveniens castellis et civitatibus improvisus, succendebat eas: et opportuna loca occupans, non paucas hostium strages dabat:<verse eID="2Mac.8.6" />
        <verse sID="2Mac.8.7" osisID="2Mac.8.7" />maxime autem noctibus ad huiuscemodi excursus ferebatur, et fama virtutis eius ubique diffundebatur.<verse eID="2Mac.8.7" />
        <verse sID="2Mac.8.8" osisID="2Mac.8.8" />Videns autem Philippus paulatim virum ad profectum venire, ac frequentius res ei cedere propere, ad Ptolemaeum ducem Coelesyriae et Phoenicis scripsit ut auxilium ferret regis negotiis.<verse eID="2Mac.8.8" />
        <verse sID="2Mac.8.9" osisID="2Mac.8.9" />At ille velociter misit Nicanorem Patrocli de primoribus amicum, datis ei de permistis gentibus, armatis non minus viginti millibus, ut universum Iudaeorum genus deleret, adiuncto ei Gorgia viro militari, et in bellicis rebus experientissimo.<verse eID="2Mac.8.9" />
        <verse sID="2Mac.8.10" osisID="2Mac.8.10" />Constituit autem Nicanor, ut regi tributum, quod Romanis erat dandum, duo millia talentorum de captivitate Iudaeorum suppleret:<verse eID="2Mac.8.10" />
        <verse sID="2Mac.8.11" osisID="2Mac.8.11" />statimque ad maritimas civitates misit, convocans ad coëmptionem Iudaicorum mancipiorum, promittens se nonaginta mancipia talento distracturum, non respiciens ad vindictam, quae eum ab Omnipotente esset consecutura.<verse eID="2Mac.8.11" />
        <verse sID="2Mac.8.12" osisID="2Mac.8.12" />Iudas autem ubi comperit, indicavit his qui secum erant Iudaeis Nicanoris adventum.<verse eID="2Mac.8.12" />
        <verse sID="2Mac.8.13" osisID="2Mac.8.13" />Ex quibus quidam formidantes, et non credentes Dei iustitiae, in fugam vertebantur:<verse eID="2Mac.8.13" />
        <verse sID="2Mac.8.14" osisID="2Mac.8.14" />alii vero si quid eis supererat vendebant, simulque Dominum deprecabantur ut eriperet eos ab impio Nicanore, qui eos priusquam cominus veniret, vendiderat:<verse eID="2Mac.8.14" />
        <verse sID="2Mac.8.15" osisID="2Mac.8.15" />etsi non propter eos, propter testamentum tamen quod erat ad patres eorum, et propter invocationem sancti et magnifici nominis eius super ipsos.<verse eID="2Mac.8.15" />
        <verse sID="2Mac.8.16" osisID="2Mac.8.16" />Convocatis autem Machabaeus septem millibus, qui cum ipso erant, rogabat ne hostibus reconciliarentur, neque metuerent inique venientium adversum se hostium multitudinem, sed fortiter contenderent,<verse eID="2Mac.8.16" />
        <verse sID="2Mac.8.17" osisID="2Mac.8.17" />ante oculos habentes contumeliam, quae loco sancto ab his iniuste esset illata, itemque et ludibrio habitae civitatis iniuriam, adhuc etiam veterum instituta convulsa.<verse eID="2Mac.8.17" />
        <verse sID="2Mac.8.18" osisID="2Mac.8.18" />Nam illi quidem armis confidunt, ait, simul et audacia: nos autem in omnipotente Domino, qui potest et venientes adversum nos, et universum mundum uno nutu delere, confidimus.<verse eID="2Mac.8.18" />
        <verse sID="2Mac.8.19" osisID="2Mac.8.19" />Admonuit autem eos et de auxiliis Dei, quae facta sunt erga parentes: et quod sub Sennacherib centum octoginta quinque millia perierunt:<verse eID="2Mac.8.19" />
        <verse sID="2Mac.8.20" osisID="2Mac.8.20" />et de praelio, quod eis adversus Galatas fuit in Babylonia, ut omnes, ubi ad rem ventum est, Macedonibus sociis haesitantibus, ipsi sex millia soli peremerunt centum viginti millia propter auxilium illis datum de caelo, et beneficia pro his plurima consecuti sunt.<verse eID="2Mac.8.20" />
        <verse sID="2Mac.8.21" osisID="2Mac.8.21" />His verbis constantes effecti sunt, et pro legibus et patria mori parati.<verse eID="2Mac.8.21" />
        <verse sID="2Mac.8.22" osisID="2Mac.8.22" />Constituit itaque fratres suos duces utrique ordini, Simonem, et Iosephum, et Ionathan, subiectis unicuique millenis et quingentenis.<verse eID="2Mac.8.22" />
        <verse sID="2Mac.8.23" osisID="2Mac.8.23" />Ad hoc etiam ab Esdra lecto illis sancto libro, et dato signo adiutorii Dei, in prima acie ipse dux commisit cum Nicanore.<verse eID="2Mac.8.23" />
        <verse sID="2Mac.8.24" osisID="2Mac.8.24" />Et facto sibi adiutore Omnipotente, interfecerunt super novem millia hominum: maiorem autem partem exercitus Nicanoris vulneribus debilem factam fugere compulerunt.<verse eID="2Mac.8.24" />
        <verse sID="2Mac.8.25" osisID="2Mac.8.25" />Pecuniis vero eorum, qui ad emptionem ipsorum venerant, sublatis, ipsos usquequaque persecuti sunt,<verse eID="2Mac.8.25" />
        <verse sID="2Mac.8.26" osisID="2Mac.8.26" />sed reversi sunt hora conclusi, nam erat ante sabbatum: quam ob causam non perseveraverunt insequentes.<verse eID="2Mac.8.26" />
        <verse sID="2Mac.8.27" osisID="2Mac.8.27" />Arma autem ipsorum, et spolia congregantes, sabbatum agebant, benedicentes Dominum, qui liberavit eos in isto die, misericordiae initium stillans in eos.<verse eID="2Mac.8.27" />
        <verse sID="2Mac.8.28" osisID="2Mac.8.28" />Post sabbatum vero debilibus, et orphanis, et viduis diviserunt spolia: et residua ipsi cum suis habuere.<verse eID="2Mac.8.28" />
        <verse sID="2Mac.8.29" osisID="2Mac.8.29" />His itaque gestis, et communiter ab omnibus facta obsecratione, misericordem Dominum postulabant, ut in finem servis suis reconciliaretur.<verse eID="2Mac.8.29" />
        <verse sID="2Mac.8.30" osisID="2Mac.8.30" />Et ex his, qui cum Timotheo et Bacchide erant contra se contendentes, super viginti millia interfecerunt, et munitiones excelsas obtinuerunt: et plures praedas diviserunt, aequam portionem debilibus, pupillis, et viduis, sed et senioribus facientes.<verse eID="2Mac.8.30" />
        <verse sID="2Mac.8.31" osisID="2Mac.8.31" />Et cum arma eorum diligenter collegissent, omnia composuerunt in locis opportunis, residua vero spolia Ierosolymam detulerunt:<verse eID="2Mac.8.31" />
        <verse sID="2Mac.8.32" osisID="2Mac.8.32" />et Philarchen, qui cum Timotheo erat, interfecerunt, virum scelestum, qui in multis Iudaeos afflixerat.<verse eID="2Mac.8.32" />
        <verse sID="2Mac.8.33" osisID="2Mac.8.33" />Et cum epinicia agerent Ierosolymis, eum qui sacras ianuas incenderat, id est, Callisthenem, cum in quoddam domicilium refugisset, incenderunt, digna ei mercede pro impietatibus suis reddita.<verse eID="2Mac.8.33" />
        <verse sID="2Mac.8.34" osisID="2Mac.8.34" />Facinorosissimus autem Nicanor, qui mille negotiantes ad Iudaeorum venditionem adduxerat,<verse eID="2Mac.8.34" />
        <verse sID="2Mac.8.35" osisID="2Mac.8.35" />humiliatus auxilio Domini ab his quos nullos existimaverat, deposita veste gloriae, per mediterranea fugiens, solus venit Antiochiam, summam infelicitatem de interitu sui exercitus consecutus.<verse eID="2Mac.8.35" />
        <verse sID="2Mac.8.36" osisID="2Mac.8.36" />Et qui promiserat Romanis se tributum restituere de captivitate Ierosolymorum, praedicabat nunc protectorem Deum habere Iudaeos, et ob ipsum invulnerabiles esse, eo quod sequerentur leges ab ipso constitutas.<verse eID="2Mac.8.36" />
      </p>
      <chapter eID="2Mac.8" />
      <chapter sID="2Mac.9" osisID="2Mac.9" />
      <title>Chatper 9</title>
      <p>
        <verse sID="2Mac.9.1" osisID="2Mac.9.1" />Eodem tempore, Antiochus inhoneste revertebatur de Perside.<verse eID="2Mac.9.1" />
        <verse sID="2Mac.9.2" osisID="2Mac.9.2" />Intraverat enim in eam, quae dicitur Persepolis, et tentavit expoliare templum, et civitatem opprimere: sed multitudine ad arma concurrente, in fugam versi sunt: et ita contigit ut Antiochus post fugam turpiter rediret.<verse eID="2Mac.9.2" />
        <verse sID="2Mac.9.3" osisID="2Mac.9.3" />Et cum venisset circa Ecbatanam, recognovit quae erga Nicanorem et Timotheum gesta sunt.<verse eID="2Mac.9.3" />
        <verse sID="2Mac.9.4" osisID="2Mac.9.4" />Elatus autem in ira, arbitrabantur se iniuriam illorum qui se fugaverant posse in Iudaeos retorquere: ideoque iussit agitari currum suum sine intermissione agens iter, caelesti eum iudicio perurgente, eo quod ita superbe locutus est se venturum Ierosolymam, et congeriem sepulchri Iudaeorum eam facturum.<verse eID="2Mac.9.4" />
        <verse sID="2Mac.9.5" osisID="2Mac.9.5" />Sed qui universa conspicit Dominus Deus Israël, percussit eum insanabili et invisibili plaga. Ut enim finivit hunc ipsum sermonem, apprehendit eum dolor dirus viscerum, et amara internorum tormenta:<verse eID="2Mac.9.5" />
        <verse sID="2Mac.9.6" osisID="2Mac.9.6" />et quidem satis iuste, quippe qui multis et novis cruciatibus aliorum torserat viscera, licet ille nullo modo a sua malitia cessaret.<verse eID="2Mac.9.6" />
        <verse sID="2Mac.9.7" osisID="2Mac.9.7" />Super hoc autem superbia repletus, ignem spirans animo in Iudaeos, et praecipiens accelerari negotium, contigit illum impetu euntem de curru cadere, et gravi corporis collisione membra vexari.<verse eID="2Mac.9.7" />
        <verse sID="2Mac.9.8" osisID="2Mac.9.8" />Isque qui sibi videbatur etiam fluctibus maris imperare, supra humanum modum superbia repletus, et montium altitudines in statera appendere, nunc humiliatus ad terram in gestatorio portabatur, manifestam Dei virtutem in semetipso contestans:<verse eID="2Mac.9.8" />
        <verse sID="2Mac.9.9" osisID="2Mac.9.9" />ita ut de corpore impii vermes scaturirent, ac viventis in doloribus carnes eius effluerent, odore etiam illius et foetore exercitus gravaretur:<verse eID="2Mac.9.9" />
        <verse sID="2Mac.9.10" osisID="2Mac.9.10" />et qui paulo ante sidera caeli contingere se arbitrabatur, eum nemo poterat propter intolerantiam foetoris portare.<verse eID="2Mac.9.10" />
        <verse sID="2Mac.9.11" osisID="2Mac.9.11" />Hinc igitur coepit ex gravi superbia deductus ad agnitionem sui venire, divina admonitus plaga, per momenta singula doloribus suis augmenta capientibus.<verse eID="2Mac.9.11" />
        <verse sID="2Mac.9.12" osisID="2Mac.9.12" />Et cum nec ipse iam foetorem suum ferre posset, ita ait: Iustum est subditum esse Deo, et mortalem non paria Deo sentire.<verse eID="2Mac.9.12" />
        <verse sID="2Mac.9.13" osisID="2Mac.9.13" />Orabat autem hic scelestus Dominum, a quo non esset misericordiam consecuturus.<verse eID="2Mac.9.13" />
        <verse sID="2Mac.9.14" osisID="2Mac.9.14" />Et civitatem, ad quam festinans veniebat ut eam ad solum deduceret, ac sepulchrum congestorum faceret, nunc optat liberam reddere:<verse eID="2Mac.9.14" />
        <verse sID="2Mac.9.15" osisID="2Mac.9.15" />et Iudaeos, quos nec sepultura quidem se dignos habiturum, sed avibus ac feris diripiendos traditurum, et cum parvulis exterminaturum dixerat, aequales nunc Atheniensibus facturum pollicetur:<verse eID="2Mac.9.15" />
        <verse sID="2Mac.9.16" osisID="2Mac.9.16" />templum etiam sanctum, quod prius expoliaverat, optimis donis oranturum, et sancta vasa multiplicaturum, et pertinentes ad sacrificia sumptus de redditibus suis praestaturum:<verse eID="2Mac.9.16" />
        <verse sID="2Mac.9.17" osisID="2Mac.9.17" />super haec, et Iudaeum se futurum, et omnem locum terrae perambulaturum, et praedicaturum Dei potestatem.<verse eID="2Mac.9.17" />
        <verse sID="2Mac.9.18" osisID="2Mac.9.18" />Sed non cessantibus doloribus (supervenerat enim in eum iustum Dei iudicium), desperans scripsit ad Iudaeos in modum deprecationis epistolam haec continentem:<verse eID="2Mac.9.18" />
        <verse sID="2Mac.9.19" osisID="2Mac.9.19" />Optimis civibus Iudaeis plurimam salutem, et bene valere, et esse felices, rex et principes Antiochus.<verse eID="2Mac.9.19" />
        <verse sID="2Mac.9.20" osisID="2Mac.9.20" />Si bene valetis, et filii vestri, et ex sententia vobis cuncta sunt, maximas agimus gratias.<verse eID="2Mac.9.20" />
        <verse sID="2Mac.9.21" osisID="2Mac.9.21" />Et ego in infirmitate constitutus, vestri autem memor benigne reversus de Persidis locis, et infirmitate gravi apprehensus, necessarium duxi pro communi utilitate curam habere:<verse eID="2Mac.9.21" />
        <verse sID="2Mac.9.22" osisID="2Mac.9.22" />non desperans memetipsum, sed spem multam habens effugiendi infirmitatem.<verse eID="2Mac.9.22" />
        <verse sID="2Mac.9.23" osisID="2Mac.9.23" />Respiciens autem quod et pater meus, quibus temporibus in locis superioribus ducebat exercitum, ostendit qui post se susciperet principatum:<verse eID="2Mac.9.23" />
        <verse sID="2Mac.9.24" osisID="2Mac.9.24" />ut si quid contrarium accideret, aut difficile nuntiaretur, scientes hi qui in regionibus erant, cui esset rerum summa derelicta, non turbarentur.<verse eID="2Mac.9.24" />
        <verse sID="2Mac.9.25" osisID="2Mac.9.25" />Ad haec, considerans de proximo potentes quosque, et vicinos temporibus insidiantes, et eventum exspectantes, designavi filium meum Antiochum regem, quem saepe recurrens in superiora regna multis vestrum commendabam: et scripsi ad eum quae subiecta sunt.<verse eID="2Mac.9.25" />
        <verse sID="2Mac.9.26" osisID="2Mac.9.26" />Ora itaque vos, et peto memores beneficiorum publice et privatim, ut unusquisque conservet fidem ad me et ad filium meum.<verse eID="2Mac.9.26" />
        <verse sID="2Mac.9.27" osisID="2Mac.9.27" />Confido enim eum modeste et humane acturum et sequentem propositum meum, et communem vobis fore.<verse eID="2Mac.9.27" />
        <verse sID="2Mac.9.28" osisID="2Mac.9.28" />Igitur homicida et blasphemus pessime percussus, et ut ipse alios tractaverat, peregre in montibus miserabili obitu vita functus est.<verse eID="2Mac.9.28" />
        <verse sID="2Mac.9.29" osisID="2Mac.9.29" />Transferebat autem corpus Philippus collactaneus eius: qui, metuens filium Antiochi, ad Ptolemaeum Philometorem in Aegyptum abiit.<verse eID="2Mac.9.29" />
      </p>
      <chapter eID="2Mac.9" />
      <chapter sID="2Mac.10" osisID="2Mac.10" />
      <title>Chatper 10</title>
      <p>
        <verse sID="2Mac.10.1" osisID="2Mac.10.1" />Machabaeus autem, et qui cum eo erant, Domino se protegente, templum quidem, et civitatem recepit:<verse eID="2Mac.10.1" />
        <verse sID="2Mac.10.2" osisID="2Mac.10.2" />aras autem, quas alienigenae per plateas exstruxerant, itemque delubra demolitus est:<verse eID="2Mac.10.2" />
        <verse sID="2Mac.10.3" osisID="2Mac.10.3" />et purgato templo, aliud altare fecerunt, et de ignitis lapidibus igne concepto sacrificia obtulerunt post biennium, et incensum, et lucernas, et panes propositionis posuerunt.<verse eID="2Mac.10.3" />
        <verse sID="2Mac.10.4" osisID="2Mac.10.4" />Quibus gestis, rogabant Dominum prostrati in terram, ne amplius talibus malis inciderent: sed et, siquando peccassent, ut ab ipso mitius corriperentur, et non barbaris ac blasphemis hominibus traderentur.<verse eID="2Mac.10.4" />
        <verse sID="2Mac.10.5" osisID="2Mac.10.5" />Qua die autem templum ab alienigenis pollutum fuerat, contigit eadem die purificationem fieri, vigesima quinta mensis qui fuit Casleu.<verse eID="2Mac.10.5" />
        <verse sID="2Mac.10.6" osisID="2Mac.10.6" />Et cum laetitia diebus octo egerunt in modum tabernaculorum, recordantes quod ante modicum temporis diem solemnem tabernaculorum in montibus, et in speluncis more bestiarum egerant.<verse eID="2Mac.10.6" />
        <verse sID="2Mac.10.7" osisID="2Mac.10.7" />Propter quod thyrsos, et ramos virides, et palmas praeferebant ei, qui prosperavit mundari locum suum.<verse eID="2Mac.10.7" />
        <verse sID="2Mac.10.8" osisID="2Mac.10.8" />Et decreverunt communi praecepto, et decreto universae genti Iudaeorum omnibus annis agere dies istos.<verse eID="2Mac.10.8" />
        <verse sID="2Mac.10.9" osisID="2Mac.10.9" />Et Antiochi quidem, qui appellatus est Nobilis, vitae excessus ita se habuit.<verse eID="2Mac.10.9" />
        <verse sID="2Mac.10.10" osisID="2Mac.10.10" />Nunc autem de Eupatore Antiochi impii filio, quae gesta sunt narrabimus, breviantes mala, quae in bellis gesta sunt.<verse eID="2Mac.10.10" />
        <verse sID="2Mac.10.11" osisID="2Mac.10.11" />Hic enim suscepto regno, constituit super negotia regni Lysiam quemdam, Phoenicis et Syriae militiae principem.<verse eID="2Mac.10.11" />
        <verse sID="2Mac.10.12" osisID="2Mac.10.12" />Nam Ptolemaeus, qui dicebatur Macer, iusti tenax, erga Iudaeos esse constituit, et praecipue propter iniquitatem, quae facta erat in eos, et pacifice agere cum eis.<verse eID="2Mac.10.12" />
        <verse sID="2Mac.10.13" osisID="2Mac.10.13" />Sed ob hoc accusatus ab amicis apud Eupatorem, cum frequenter proditor audiret, eo quod Cyprum creditam sibi a Philometore deseruisset, et ad Antiochum Nobilem translatus etiam ab eo recessisset, veneno vitam finivit.<verse eID="2Mac.10.13" />
        <verse sID="2Mac.10.14" osisID="2Mac.10.14" />Gorgias autem, cum esset dux locorum, assumptis advenis, frequenter Iudaeos debellabat.<verse eID="2Mac.10.14" />
        <verse sID="2Mac.10.15" osisID="2Mac.10.15" />Iudaei vero, qui tenebant opportunas munitiones, fugatos ab Ierosolymis suscipiebant, et bellare tentabant.<verse eID="2Mac.10.15" />
        <verse sID="2Mac.10.16" osisID="2Mac.10.16" />Hi vero, qui erant cum Machabaeo, per orationes Dominum rogantes ut esset sibi adiutor, impetum fecerunt in munitiones Idumaeorum:<verse eID="2Mac.10.16" />
        <verse sID="2Mac.10.17" osisID="2Mac.10.17" />multaque vi insistentes, loca obtinuerunt, occurrentes interemerunt, et omnes simul non minus viginti millibus trucidaverunt.<verse eID="2Mac.10.17" />
        <verse sID="2Mac.10.18" osisID="2Mac.10.18" />Quidam autem, cum confugissent in duas turres valde munitas omnem apparatum ad repugnandum habentes.<verse eID="2Mac.10.18" />
        <verse sID="2Mac.10.19" osisID="2Mac.10.19" />Machabaeus ad eorum expugnationem, relicto Simone, et Iosepho, itemque Zachaeo: eisque qui cum ipsis erant satis multis, ipse ad eas, quae amplius perurgebant, pugnas conversus est.<verse eID="2Mac.10.19" />
        <verse sID="2Mac.10.20" osisID="2Mac.10.20" />Hi vero, qui cum Simone erant, cupiditate ducti, a quibusdam, qui in turribus erant, suasi sunt pecunia: et septuaginta millibus didrachmis acceptis, dimiserunt quosdam effugere.<verse eID="2Mac.10.20" />
        <verse sID="2Mac.10.21" osisID="2Mac.10.21" />Cum autem Machabaeo nuntiatum esset quod factum est, principibus populi congregatis, accusavit, quod pecunia fratres vendidissent, adversariis eorum dimissis.<verse eID="2Mac.10.21" />
        <verse sID="2Mac.10.22" osisID="2Mac.10.22" />Hos igitur proditores factos interfecit, et confestim duas turres occupavit.<verse eID="2Mac.10.22" />
        <verse sID="2Mac.10.23" osisID="2Mac.10.23" />Armis autem ac manibus omnia prospere agendo in duabus munitionibus plus quam viginti millia peremit.<verse eID="2Mac.10.23" />
        <verse sID="2Mac.10.24" osisID="2Mac.10.24" />At Timotheus, qui prius a Iudaeis fuerat superatus, convocato exercitu peregrinae multitudinis, et congregato equitatu Asiano, advenit quasi armis Iudaeam capturus.<verse eID="2Mac.10.24" />
        <verse sID="2Mac.10.25" osisID="2Mac.10.25" />Machabaeus autem, et qui cum ipso erant, appropinquante illo, deprecabantur Dominum, caput terra aspergentes, lumbosque ciliciis praecincti,<verse eID="2Mac.10.25" />
        <verse sID="2Mac.10.26" osisID="2Mac.10.26" />ad altaris crepidinem provoluti, ut sibi propitius, inimicis autem eorum esset inimicus, et adversariis adversaretur, sicut lex dicit.<verse eID="2Mac.10.26" />
        <verse sID="2Mac.10.27" osisID="2Mac.10.27" />Et ita post orationem, sumptis armis, longius de civitate procedentes, et proximi hostibus effecti resederunt.<verse eID="2Mac.10.27" />
        <verse sID="2Mac.10.28" osisID="2Mac.10.28" />Primo autem solis ortu utrique commiserunt: isti quidem victoriae et prosperitatis sponsorem cum virtute Dominum habentes: illi autem ducem belli animum habebant.<verse eID="2Mac.10.28" />
        <verse sID="2Mac.10.29" osisID="2Mac.10.29" />Sed cum vehemens pugna esset, apparuerunt adversariis de caelo viri quinque in equis, frenis aureis decori, ducatum Iudaeis praestantes:<verse eID="2Mac.10.29" />
        <verse sID="2Mac.10.30" osisID="2Mac.10.30" />ex quibus duo Machabaeum medium habentes, armis suis circumseptum incolumem conservabant: in adversarios autem tela et fulmina iaciebant, ex quo et caecitate confusi, et repleti perturbatione, cadebant.<verse eID="2Mac.10.30" />
        <verse sID="2Mac.10.31" osisID="2Mac.10.31" />Interfecti sunt autem viginti millia quingenti, et equites sexcenti.<verse eID="2Mac.10.31" />
        <verse sID="2Mac.10.32" osisID="2Mac.10.32" />Timotheus vero confugit in Gazaram praesidium munitum, cui praeerat Chaereas.<verse eID="2Mac.10.32" />
        <verse sID="2Mac.10.33" osisID="2Mac.10.33" />Machabaeus autem, et qui cum eo erant, laetantes obsederunt praesidium diebus quatuor.<verse eID="2Mac.10.33" />
        <verse sID="2Mac.10.34" osisID="2Mac.10.34" />At hi qui intus erant, loci firmitate confisi, supra modum maledicebant, et sermones nefandos iactabant.<verse eID="2Mac.10.34" />
        <verse sID="2Mac.10.35" osisID="2Mac.10.35" />Sed cum dies quinta illucesceret, viginti iuvenes ex his qui cum Machabaeo erant, accensi animis propter blasphemiam, viriliter accesserunt ad murum, et feroci animo incedentes ascendebant:<verse eID="2Mac.10.35" />
        <verse sID="2Mac.10.36" osisID="2Mac.10.36" />sed et alii similiter ascendentes, turres portasque succendere aggressi sunt, atque ipsos maledicos vivos concremare.<verse eID="2Mac.10.36" />
        <verse sID="2Mac.10.37" osisID="2Mac.10.37" />Per continuum autem biduum praesidio vastato, Timotheum occultantem se in quodam repertum loco peremerunt: et fratrem illius Chaeream et Apollophanem occiderunt.<verse eID="2Mac.10.37" />
        <verse sID="2Mac.10.38" osisID="2Mac.10.38" />Quibus gestis, in hymnis et confessionibus benedicebant Dominum, qui magna fecit in Israël, et victoriam dedit illis.<verse eID="2Mac.10.38" />
      </p>
      <chapter eID="2Mac.10" />
      <chapter sID="2Mac.11" osisID="2Mac.11" />
      <title>Chatper 11</title>
      <p>
        <verse sID="2Mac.11.1" osisID="2Mac.11.1" />Sed parvo post tempore, Lysias procurator regis, et propinquus, ac negotiorum praepositus, graviter ferens de his quae acciderant,<verse eID="2Mac.11.1" />
        <verse sID="2Mac.11.2" osisID="2Mac.11.2" />congregatis octoginta millibus, et equitatu universo, veniebat adversus Iudaeos, existimans se civitatem quidem captam gentibus habitaculum facturum,<verse eID="2Mac.11.2" />
        <verse sID="2Mac.11.3" osisID="2Mac.11.3" />templum vero in pecuniae quaestum, sicut cetera delubra gentium, habiturum, et per singulos annos venale sacerdotium:<verse eID="2Mac.11.3" />
        <verse sID="2Mac.11.4" osisID="2Mac.11.4" />nusquam recogitans Dei potestatem, sed mente effrenatus in multitudine peditum, et in millibus equitum, et in octoginta elephantis confidebat.<verse eID="2Mac.11.4" />
        <verse sID="2Mac.11.5" osisID="2Mac.11.5" />Ingressus autem Iudaeam, et appropians Bethsurae, quae erat in angusto loco, ab Ierosolyma intervallo quinque stadiorum, illud praesidium expugnabat.<verse eID="2Mac.11.5" />
        <verse sID="2Mac.11.6" osisID="2Mac.11.6" />Ut autem Machabaeus, et qui cum eo erant, cognoverunt expugnari praesidia, cum fletu et lacrimis rogabant Dominum, et omnis turba simul, ut bonum angelum mitteret ad salutem Israël.<verse eID="2Mac.11.6" />
        <verse sID="2Mac.11.7" osisID="2Mac.11.7" />Et ipse primus Machabaeus, sumptis armis, ceteros adhortatus est simul secum periculum subire, et ferre auxilium fratribus suis.<verse eID="2Mac.11.7" />
        <verse sID="2Mac.11.8" osisID="2Mac.11.8" />Cumque pariter prompto animo procederent, Ierosolymis apparuit praecedens eos eques in veste candida, armis aureis hastam vibrans.<verse eID="2Mac.11.8" />
        <verse sID="2Mac.11.9" osisID="2Mac.11.9" />Tunc omnes simul benedixerunt misericordem Dominum, et convaluerunt animis: non solum homines, sed et bestias ferocissimas, et muros ferreos parati penetrare.<verse eID="2Mac.11.9" />
        <verse sID="2Mac.11.10" osisID="2Mac.11.10" />Ibant igitur prompti, de caelo habentes adiutorem et miserantem super eos Dominum.<verse eID="2Mac.11.10" />
        <verse sID="2Mac.11.11" osisID="2Mac.11.11" />Leonum autem more impetu irruentes in hostes, prostraverunt ex eis undecim millia peditum, et equitum mille sexcentos:<verse eID="2Mac.11.11" />
        <verse sID="2Mac.11.12" osisID="2Mac.11.12" />universos autem in fugam verterunt, plures autem ex eis vulnerati nudi evaserunt. Sed et ipse Lysias turpiter fugiens evasit.<verse eID="2Mac.11.12" />
        <verse sID="2Mac.11.13" osisID="2Mac.11.13" />Et quia non insensatus erat, secum ipse reputans, factam erga se diminutionem, et intelligens invictos esse Hebraeos, omnipotentis Dei auxilio innitentes, misit ad eos:<verse eID="2Mac.11.13" />
        <verse sID="2Mac.11.14" osisID="2Mac.11.14" />promisitque se consensurum omnibus quae iusta sunt, et regem compulsurum amicum fieri.<verse eID="2Mac.11.14" />
        <verse sID="2Mac.11.15" osisID="2Mac.11.15" />Annuit autem Machabaeus precibus Lysiae, in omnibus utilitati consulens: et quaecumque Machabaeus scripsit Lysiae de Iudaeis, ea rex concessit.<verse eID="2Mac.11.15" />
        <verse sID="2Mac.11.16" osisID="2Mac.11.16" />Nam erant scriptae Iudaeis epistolae a Lysia quidem hunc modum continentes: Lysias populo Iudaeorum salutem.<verse eID="2Mac.11.16" />
        <verse sID="2Mac.11.17" osisID="2Mac.11.17" />Ioannes et Abesalom, qui missi fuerant a vobis, tradentes scripta, postulabant ut ea, quae per illos significabantur, implerem.<verse eID="2Mac.11.17" />
        <verse sID="2Mac.11.18" osisID="2Mac.11.18" />Quaecumque igitur regi potuerunt perferri, exposui: et quae res permittebat, concessit.<verse eID="2Mac.11.18" />
        <verse sID="2Mac.11.19" osisID="2Mac.11.19" />Si igitur in negotiis fidem conservaveritis, et deinceps bonorum vobis causa esset tentabo.<verse eID="2Mac.11.19" />
        <verse sID="2Mac.11.20" osisID="2Mac.11.20" />De ceteris autem per singula verbo mandavi et istis, et his, qui a me missi sunt, colloqui vobiscum.<verse eID="2Mac.11.20" />
        <verse sID="2Mac.11.21" osisID="2Mac.11.21" />Bene valete. Anno centesimo, quadragesimo octavo mensis Dioscori, die vigesima et quarta.<verse eID="2Mac.11.21" />
        <verse sID="2Mac.11.22" osisID="2Mac.11.22" />Regis autem epistola ista continebat: Rex Antiochus Lysiae fratri salutem.<verse eID="2Mac.11.22" />
        <verse sID="2Mac.11.23" osisID="2Mac.11.23" />Patre nostro inter deos translato, nos volentes eos qui sunt in regno nostro sine tumultu agere, et rebus suis adhibere diligentiam,<verse eID="2Mac.11.23" />
        <verse sID="2Mac.11.24" osisID="2Mac.11.24" />audivimus Iudaeos non consensisse patri meo ut transferrentur ad ritum Graecorum, sed tenere velle suum institutum, ac propterea postulare a nobis concedi sibi legitima sua.<verse eID="2Mac.11.24" />
        <verse sID="2Mac.11.25" osisID="2Mac.11.25" />Volentes igitur hanc quoque gentem quietam esse, statuentes iudicavimus templum restitui illis, ut agerent secundum suorum maiorum consuetudinem.<verse eID="2Mac.11.25" />
        <verse sID="2Mac.11.26" osisID="2Mac.11.26" />Bene igitur feceris, si miseris ad eos, et dexteram dederis: ut cognita nostra voluntate, bono animo sint, et utilitatibus propriis deserviant.<verse eID="2Mac.11.26" />
        <verse sID="2Mac.11.27" osisID="2Mac.11.27" />Ad Iudaeos vero regis epistola talis erat: Rex Antiochus senatui Iudaeorum, et ceteris Iudaeis salutem.<verse eID="2Mac.11.27" />
        <verse sID="2Mac.11.28" osisID="2Mac.11.28" />Si valetis, sic estis ut volumus: sed et ipsi bene valemus.<verse eID="2Mac.11.28" />
        <verse sID="2Mac.11.29" osisID="2Mac.11.29" />Adiit nos Menelaus, dicens velle vos descendere ad vestros, qui sunt apud nos.<verse eID="2Mac.11.29" />
        <verse sID="2Mac.11.30" osisID="2Mac.11.30" />His igitur qui commeant usque ad diem trigesimum mensis Xanthici, damus dextras securitatis,<verse eID="2Mac.11.30" />
        <verse sID="2Mac.11.31" osisID="2Mac.11.31" />ut Iudaei utantur cibis, et legibus suis, sicut et prius: et nemo eorum ullo modo molestiam patiatur de his quae per ignorantiam gesta sunt.<verse eID="2Mac.11.31" />
        <verse sID="2Mac.11.32" osisID="2Mac.11.32" />Misimus autem et Menelaum, qui vos alloquatur.<verse eID="2Mac.11.32" />
        <verse sID="2Mac.11.33" osisID="2Mac.11.33" />Valete. Anno centesimo quadragesimo octavo, Xanthici mensis quintadecima die.<verse eID="2Mac.11.33" />
        <verse sID="2Mac.11.34" osisID="2Mac.11.34" />Miserunt autem etiam Romani epistolam, ita se habentem: Quintus Memmius et Titus Manilius legati Romanorum, populo Iudaeorum salutem.<verse eID="2Mac.11.34" />
        <verse sID="2Mac.11.35" osisID="2Mac.11.35" />De his, quae Lysias cognatus regis concessit vobis, et nos concessimus.<verse eID="2Mac.11.35" />
        <verse sID="2Mac.11.36" osisID="2Mac.11.36" />De quibus autem ad regem iudicavit referendum, confestim aliquem mittere, diligentius inter vos conferentes, ut decernamus, sicut congruit vobis: nos enim Antiochiam accedimus.<verse eID="2Mac.11.36" />
        <verse sID="2Mac.11.37" osisID="2Mac.11.37" />Ideoque festinate rescribere, ut nos quoque sciamus cuius estis voluntatis.<verse eID="2Mac.11.37" />
        <verse sID="2Mac.11.38" osisID="2Mac.11.38" />Bene valete. Anno centesimo quadragesimo octavo, quintadecima die mensis Xanthici.<verse eID="2Mac.11.38" />
      </p>
      <chapter eID="2Mac.11" />
      <chapter sID="2Mac.12" osisID="2Mac.12" />
      <title>Chatper 12</title>
      <p>
        <verse sID="2Mac.12.1" osisID="2Mac.12.1" />His factis pactionibus, Lysias pergebat ad regem, Iudaei autem agriculturae operam dabant.<verse eID="2Mac.12.1" />
        <verse sID="2Mac.12.2" osisID="2Mac.12.2" />Sed hi qui resederant, Timotheus, et Apollonius Gennaei filius, sed et Hieronymus, et Demophon super hos, et Nicanor Cypriarches, non sinebant eos in silentio agere et quiete.<verse eID="2Mac.12.2" />
        <verse sID="2Mac.12.3" osisID="2Mac.12.3" />Ioppitae vero tale quoddam flagitium perpetrarunt: rogaverunt Iudaeos, cum quibus habitabant, ascendere scaphas, quas paraverant, cum uxoribus et filiis, quasi nullis inimicitiis inter eos subiacentibus.<verse eID="2Mac.12.3" />
        <verse sID="2Mac.12.4" osisID="2Mac.12.4" />Secundum commune itaque decretum civitatis, et ipsis acquiescentibus, pacisque causa nihil suspectum habentibus: cum in altum processissent, submerserunt non minus ducentos.<verse eID="2Mac.12.4" />
        <verse sID="2Mac.12.5" osisID="2Mac.12.5" />Quam crudelitatem Iudas in suae gentis homines factam ut cognovit, praecepit viris qui erant cum ipso: et invocato iusto iudice Deo,<verse eID="2Mac.12.5" />
        <verse sID="2Mac.12.6" osisID="2Mac.12.6" />venit adversus interfectores fratrum, et portum quidem noctu succendit, scaphas exussit, eos autem qui ab igne refugerant, gladio peremit.<verse eID="2Mac.12.6" />
        <verse sID="2Mac.12.7" osisID="2Mac.12.7" />Et cum haec ita egisset, discessit quasi iterum reversurus, et universos Ioppitas eradicaturus.<verse eID="2Mac.12.7" />
        <verse sID="2Mac.12.8" osisID="2Mac.12.8" />Sed cum cognovisset et eos, qui erant Iamniae, velle pari modo facere habitantibus secum Iudaeis,<verse eID="2Mac.12.8" />
        <verse sID="2Mac.12.9" osisID="2Mac.12.9" />Iamnitis quoque nocte supervenit, et portum cum navibus succendit: ita ut lumen ignis appareret Ierosolymis a stadiis ducentis quadraginta.<verse eID="2Mac.12.9" />
        <verse sID="2Mac.12.10" osisID="2Mac.12.10" />Inde cum iam abiissent novem stadiis, et iter facerent ad Timotheum, commiserunt cum eo Arabes quinque millia viri, et equites quingenti.<verse eID="2Mac.12.10" />
        <verse sID="2Mac.12.11" osisID="2Mac.12.11" />Cumque pugna valida fieret, et auxilio Dei prospere cessisset, residui Arabes victi, petebant a Iuda dextram sibi dari, promittentes se pascua daturos, et in ceteris profuturos.<verse eID="2Mac.12.11" />
        <verse sID="2Mac.12.12" osisID="2Mac.12.12" />Iudas autem arbitratus vere in multis eos utiles, promsit pacem: dextrisque acceptis, discessere ad tabernacula sua.<verse eID="2Mac.12.12" />
        <verse sID="2Mac.12.13" osisID="2Mac.12.13" />Aggressus est autem et civitatem quamdam firmam pontibus murisque circumseptam, quae a turbis habitabatur gentium promiscuarum: cui nomen Casphin.<verse eID="2Mac.12.13" />
        <verse sID="2Mac.12.14" osisID="2Mac.12.14" />Hi vero qui intus erant, confidentes in stabilitate murorum, et apparatu alimoniarum, remissius agebant, maledictis lacessentes Iudam, et blasphemantes, ac loquentes quae fas non est.<verse eID="2Mac.12.14" />
        <verse sID="2Mac.12.15" osisID="2Mac.12.15" />Machabaeus autem, invocato magno mundi Principe, qui sine arietibus et machinis temporibus Iesu praecipitavit Iericho, irruit ferociter muris:<verse eID="2Mac.12.15" />
        <verse sID="2Mac.12.16" osisID="2Mac.12.16" />et capta civitate per Domini voluntatem innumerabiles caedes fecit, ita ut adiacens stagnum stadiorum duorum latitudinis sanguine interfectorum fluere videretur.<verse eID="2Mac.12.16" />
        <verse sID="2Mac.12.17" osisID="2Mac.12.17" />Inde discesserunt stadia septingenta quinquaginta, et venerunt in Characa ad eos, qui dicuntur Tubianaei, Iudaeos:<verse eID="2Mac.12.17" />
        <verse sID="2Mac.12.18" osisID="2Mac.12.18" />et Timotheum quidem in illis locis non comprehenderunt, nulloque negotio perfecto regressus est, relicto in quodam loco firmissimo praesidio.<verse eID="2Mac.12.18" />
        <verse sID="2Mac.12.19" osisID="2Mac.12.19" />Dositheus autem et Sosipater, qui erant duces cum Machabaeo, peremerunt a Timotheo relictos in praesidio, decem millia viros.<verse eID="2Mac.12.19" />
        <verse sID="2Mac.12.20" osisID="2Mac.12.20" />At Machabaeus, ordinatis circum se sex millibus, et constitutis per cohortes, adversus Timotheum processit, habentem secum centum viginti millia peditum, equitumque duo millia quingentos.<verse eID="2Mac.12.20" />
        <verse sID="2Mac.12.21" osisID="2Mac.12.21" />Cognito autem Iudae adventu, Timotheus praemisit mulieres, et filios, et reliquum apparatum, in praesidium, quod Carnion dicitur: erat enim inexpugnabile, et accessu difficile propter locorum angustias.<verse eID="2Mac.12.21" />
        <verse sID="2Mac.12.22" osisID="2Mac.12.22" />Cumque cohors Iudae prima apparuisset, timor hostibus incussus est, ex praesentia Dei, qui universa conspicit, et in fugam versi sunt alius ab alio, ita ut magis a suis deiicerentur, et gladiorum suorum ictibus debilitarentur.<verse eID="2Mac.12.22" />
        <verse sID="2Mac.12.23" osisID="2Mac.12.23" />Iudas autem vehementer instabat puniens profanos, et prostravit ex eis triginta millia virorum.<verse eID="2Mac.12.23" />
        <verse sID="2Mac.12.24" osisID="2Mac.12.24" />Ipse vero Timotheus incidit in partes Dosithei et Sosipatris: et multis precibus postulabat ut vivus dimitteretur, eo quod multorum ex Iudaeis parentes haberet, ac fratres, quos morte eius decipi eveniret.<verse eID="2Mac.12.24" />
        <verse sID="2Mac.12.25" osisID="2Mac.12.25" />Et cum fidem dedisset restituturum se eos secundum constitutum, illaesum eum dimiserunt propter fratrum salutem.<verse eID="2Mac.12.25" />
        <verse sID="2Mac.12.26" osisID="2Mac.12.26" />Iudas autem egressus est ad Carnion, interfectis viginti quinque millibus.<verse eID="2Mac.12.26" />
        <verse sID="2Mac.12.27" osisID="2Mac.12.27" />Post horum fugam et necem, movit exercitum ad Ephron civitatem munitam, in qua multitudo diversarum gentium habitabat: et robusti iuvenes pro muris consistentes fortiter repugnabant: in hac autem machinae multae, et telorum erat apparatus.<verse eID="2Mac.12.27" />
        <verse sID="2Mac.12.28" osisID="2Mac.12.28" />Sed cum Omnipotentem invocassent, qui potestate sua vires hostium confringit, ceperunt civitatem: et ex eis, qui intus erant, viginti quinque millia prostraverunt.<verse eID="2Mac.12.28" />
        <verse sID="2Mac.12.29" osisID="2Mac.12.29" />Inde ad civitatem Scytharum abierunt, quae ab Ierosolymis sexcentis stadiis aberat.<verse eID="2Mac.12.29" />
        <verse sID="2Mac.12.30" osisID="2Mac.12.30" />Contestantibus autem his, qui apud Scythopolitas erant, Iudaeis, quod benigne ab eis haberentur, etiam temporibus infelicitatis quod modeste secum egerint:<verse eID="2Mac.12.30" />
        <verse sID="2Mac.12.31" osisID="2Mac.12.31" />gratias agentes eis, et exhortati etiam de cetero erga genus suum benignos esse, venerunt Ierosolymam die solemni septimanarum instante.<verse eID="2Mac.12.31" />
        <verse sID="2Mac.12.32" osisID="2Mac.12.32" />Et post Pentecosten abierunt contra Gorgiam praepositum Idumaeae.<verse eID="2Mac.12.32" />
        <verse sID="2Mac.12.33" osisID="2Mac.12.33" />Exivit autem cum peditibus tribus millibus, et equitibus quadringentis.<verse eID="2Mac.12.33" />
        <verse sID="2Mac.12.34" osisID="2Mac.12.34" />Quibus congressis, contigit paucos ruere Iudaeorum.<verse eID="2Mac.12.34" />
        <verse sID="2Mac.12.35" osisID="2Mac.12.35" />Dositheus vero quidem de Bacenoris eques, vir fortis, Gorgiam tenebat: et, cum vellet illum capere vivum, eques quidam de Thracibus irruit in eum, humerumque eius amputavit: atque ita Gorgias effugit in Maresa.<verse eID="2Mac.12.35" />
        <verse sID="2Mac.12.36" osisID="2Mac.12.36" />At illis, qui cum Esdrim erant, diutius pugnantibus et fatigatis, invocavit Iudas Dominum adiutorem, et ducem belli fieri:<verse eID="2Mac.12.36" />
        <verse sID="2Mac.12.37" osisID="2Mac.12.37" />incipiens voce patria, et cum hymnis clamorem extollens, fugam Gorgiae militibus incussit.<verse eID="2Mac.12.37" />
        <verse sID="2Mac.12.38" osisID="2Mac.12.38" />Iudas autem collecto exercitu venit in civitatem Odollam: et cum septima dies superveniret, secundum consuetudinem purificati, in eodem loco sabbatum egerunt.<verse eID="2Mac.12.38" />
        <verse sID="2Mac.12.39" osisID="2Mac.12.39" />Et sequenti die venit cum suis Iudas, ut corpora prostratorum tolleret, et cum parentibus poneret in sepulchris paternis.<verse eID="2Mac.12.39" />
        <verse sID="2Mac.12.40" osisID="2Mac.12.40" />Invenerunt autem sub tunicis interfectorum de donariis idolorum, quae apud Iamniam fuerunt, a quibus lex prohibet Iudaeos: omnibus ergo manifestum factum est, ob hanc causam eos corruisse.<verse eID="2Mac.12.40" />
        <verse sID="2Mac.12.41" osisID="2Mac.12.41" />Omnes itaque benedixerunt iustum iudicium Domini, qui occulta fecerat manifesta:<verse eID="2Mac.12.41" />
        <verse sID="2Mac.12.42" osisID="2Mac.12.42" />atque ita ad preces conversi, rogaverunt ut id quod factum erat, delictum oblivioni traderetur. At vero fortissimus Iudas hortabatur populum conservare se sine peccato, sub oculis videntes quae facta sunt pro peccatis eorum qui prostrati sunt.<verse eID="2Mac.12.42" />
        <verse sID="2Mac.12.43" osisID="2Mac.12.43" />Et facta collatione, duodecim millia drachmas argenti misit Ierosolymam offerri pro peccatis mortuorum sacrificium, bene et religiose de resurrectione cogitans<verse eID="2Mac.12.43" />
        <verse sID="2Mac.12.44" osisID="2Mac.12.44" />(nisi enim eos, qui ceciderant, resurrecturos speraret, superfluum videretur, et vanum, orare pro mortuis),<verse eID="2Mac.12.44" />
        <verse sID="2Mac.12.45" osisID="2Mac.12.45" />et quia considerabat quod hi qui cum pietate dormitionem acceperant, optimam haberent repositam gratiam.<verse eID="2Mac.12.45" />
        <verse sID="2Mac.12.46" osisID="2Mac.12.46" />Sancta ergo et salubris est cogitatio pro defunctis exorare, ut a peccatis solvantur.<verse eID="2Mac.12.46" />
      </p>
      <chapter eID="2Mac.12" />
      <chapter sID="2Mac.13" osisID="2Mac.13" />
      <title>Chatper 13</title>
      <p>
        <verse sID="2Mac.13.1" osisID="2Mac.13.1" />Anno centesimo quadragesimo nono, cognovit Iudas Antiochum Eupatorem venire cum multitudine adversus Iudaeam,<verse eID="2Mac.13.1" />
        <verse sID="2Mac.13.2" osisID="2Mac.13.2" />et cum eo Lysiam procuratorem, et praepositum negotiorum, secum habentem peditum centum decem millia, et equitum quinque millia, et elephantos viginti duos, currus cum falcibus trecentos.<verse eID="2Mac.13.2" />
        <verse sID="2Mac.13.3" osisID="2Mac.13.3" />Commiscuit autem se illis et Menelaus: et cum multa fallacia deprecabatur Antiochum, non pro patriae salute, sed sperans se constitui in principatum.<verse eID="2Mac.13.3" />
        <verse sID="2Mac.13.4" osisID="2Mac.13.4" />Sed Rex regum suscitavit animos Antiochi in peccatorem: et suggerente Lysia hunc esse causam omnium malorum, iussit (ut eis est consuetudo) apprehensum in eodem loco necari.<verse eID="2Mac.13.4" />
        <verse sID="2Mac.13.5" osisID="2Mac.13.5" />Erat autem in eodem loco turris quinquaginta cubitorum, aggestum undique habens cineris: haec prospectum habebat in praeceps.<verse eID="2Mac.13.5" />
        <verse sID="2Mac.13.6" osisID="2Mac.13.6" />Inde in cinerem deiici iussit sacrilegum, omnibus eum propellentibus ad interitum.<verse eID="2Mac.13.6" />
        <verse sID="2Mac.13.7" osisID="2Mac.13.7" />Et tali lege praevaricatorem legis contigit mori, nec terrae dari Menelaum.<verse eID="2Mac.13.7" />
        <verse sID="2Mac.13.8" osisID="2Mac.13.8" />Et quidem satis iuste: nam quia multa erga aram Dei delicta commisit, cuius ignis et cinis erat sanctus: ipse in cineris morte damnatus est.<verse eID="2Mac.13.8" />
        <verse sID="2Mac.13.9" osisID="2Mac.13.9" />Sed rex mente effrenatus veniebat, nequiorem se patre suo Iudaeis ostensurus.<verse eID="2Mac.13.9" />
        <verse sID="2Mac.13.10" osisID="2Mac.13.10" />Quibus Iudas cognitis, praecepit populo ut die ac nocte Dominum invocarent, quo, sicut semper, et nunc adiuvaret eos:<verse eID="2Mac.13.10" />
        <verse sID="2Mac.13.11" osisID="2Mac.13.11" />quippe qui lege, et patria, sanctoque templo privari vererentur: ac populum, qui nuper paululum respirasset, ne sineret blasphemis rursus nationibus subdi.<verse eID="2Mac.13.11" />
        <verse sID="2Mac.13.12" osisID="2Mac.13.12" />Omnibus itaque simul id facientibus, et petentibus a Domino misericordiam cum fletu, et ieiuniis, per triduum continuum prostratis, hortatus est eos Iudas ut se praepararent.<verse eID="2Mac.13.12" />
        <verse sID="2Mac.13.13" osisID="2Mac.13.13" />Ipse vero cum senioribus cogitavit priusquam rex admoveret exercitum ad Iudaeam, et obtineret civitatem, exire, et Domini iudicio committere exitum rei.<verse eID="2Mac.13.13" />
        <verse sID="2Mac.13.14" osisID="2Mac.13.14" />Dans itaque potestatem omnium Deo mundi creatori, et exhortatus suos ut fortiter dimicarent, et usque ad mortem pro legibus, templo, civitate, patria, et civibus starent, circa Modin exercitum constituit.<verse eID="2Mac.13.14" />
        <verse sID="2Mac.13.15" osisID="2Mac.13.15" />Et dato signo suis Dei victoriae, iuvenibus fortissimis electis, nocte aggressus aulam regiam, in castris interfecit viros quatuor millia, et maximum elephantorum cum his qui superpositi fuerant:<verse eID="2Mac.13.15" />
        <verse sID="2Mac.13.16" osisID="2Mac.13.16" />summoque metu ac perturbatione hostium castra replentes, rebus prospere gestis, abierunt.<verse eID="2Mac.13.16" />
        <verse sID="2Mac.13.17" osisID="2Mac.13.17" />Hoc autem factum est die illucescente, adiuvante eum Domini protectione.<verse eID="2Mac.13.17" />
        <verse sID="2Mac.13.18" osisID="2Mac.13.18" />Sed rex, accepto gustu audaciae Iudaeorum, arte difficultatem locorum tentabat:<verse eID="2Mac.13.18" />
        <verse sID="2Mac.13.19" osisID="2Mac.13.19" />et Bethsurae, quae erat Iudaeorum praesidium munitum, castra admovebat: sed fugabatur, impingebat, minorabatur.<verse eID="2Mac.13.19" />
        <verse sID="2Mac.13.20" osisID="2Mac.13.20" />His autem, qui intus erant, Iudas necessaria mittebat.<verse eID="2Mac.13.20" />
        <verse sID="2Mac.13.21" osisID="2Mac.13.21" />Enuntiavit autem mysteria hostibus Rhodocus quidam de iudaico exercitu, qui requisitus comprehensus est, et conclusus.<verse eID="2Mac.13.21" />
        <verse sID="2Mac.13.22" osisID="2Mac.13.22" />Iterum rex sermonem habuit ad eos qui erant in Bethsuris: dextram dedit, accepit, abiit:<verse eID="2Mac.13.22" />
        <verse sID="2Mac.13.23" osisID="2Mac.13.23" />commisit cum Iuda, superatus est. Ut autem cognovit rebellasse Philippum Antiochiae, qui relictus erat super negotia, mente consternatus, Iudaeos deprecans, subditusque eis, iurat de omnibus quibus iustum visum est: et reconciliatus obtulit sacrificium, honoravit templum, et munera posuit:<verse eID="2Mac.13.23" />
        <verse sID="2Mac.13.24" osisID="2Mac.13.24" />Machabaeum amplexatus est, et fecit eum a Ptolemaide usque ad Gerrenos ducem et principem.<verse eID="2Mac.13.24" />
        <verse sID="2Mac.13.25" osisID="2Mac.13.25" />Ut autem venit Ptolemaidam, graviter ferebant Ptolemenses amicitiae conventionem, indignantes ne forte foedus irrumperent.<verse eID="2Mac.13.25" />
        <verse sID="2Mac.13.26" osisID="2Mac.13.26" />Tunc ascendit Lysias tribunal, et exposuit rationem, et populum sedavit, regressusque est Antiochiam: et hoc modo regis profectio et reditus processit.<verse eID="2Mac.13.26" />
      </p>
      <chapter eID="2Mac.13" />
      <chapter sID="2Mac.14" osisID="2Mac.14" />
      <title>Chatper 14</title>
      <p>
        <verse sID="2Mac.14.1" osisID="2Mac.14.1" />Sed post triennii tempus, cognovit Iudas, et qui cum eo erant, Demetrium Seleuci cum multitudine valida, et navibus, per portam Tripolis ascendisse ad loca opportuna,<verse eID="2Mac.14.1" />
        <verse sID="2Mac.14.2" osisID="2Mac.14.2" />et tenuisse regiones adversus Antiochum, et ducem eius Lysiam.<verse eID="2Mac.14.2" />
        <verse sID="2Mac.14.3" osisID="2Mac.14.3" />Alcimus autem quidam, qui summus sacerdos fuerat, sed voluntarie coinquinatus est temporibus commistionis, considerans nullo modo sibi esse salutem, neque accessum ad altare,<verse eID="2Mac.14.3" />
        <verse sID="2Mac.14.4" osisID="2Mac.14.4" />venit ad regem Demetrium centesimo quinquagesimo anno, offerens ei coronam auream, et palmam, super haec et thallos, qui templi esse videbantur. Et ipsa quidem die siluit.<verse eID="2Mac.14.4" />
        <verse sID="2Mac.14.5" osisID="2Mac.14.5" />Tempus autem opportunum dementiae suae nactus, convocatus a Demetrio ad consilium, et interrogatus quibus rebus et consiliis Iudaei niterentur,<verse eID="2Mac.14.5" />
        <verse sID="2Mac.14.6" osisID="2Mac.14.6" />respondit: Ipsi qui dicuntur Assidaei Iudaeorum, quibus praeest Iudas Machabaeus, bella nutriunt, et seditiones movent, nec patiuntur regnum esse quietum:<verse eID="2Mac.14.6" />
        <verse sID="2Mac.14.7" osisID="2Mac.14.7" />nam et ego defraudatus parentum gloria (dico autem summo sacerdotio) huc veni:<verse eID="2Mac.14.7" />
        <verse sID="2Mac.14.8" osisID="2Mac.14.8" />primo quidem utilitatibus regis fidem servans, secundo autem etiam civibus consulens: nam illorum pravitate universum genus nostrum non minime vexatur.<verse eID="2Mac.14.8" />
        <verse sID="2Mac.14.9" osisID="2Mac.14.9" />Sed oro his singulis, o rex, cognitis, et regioni et generi, secundum humanitatem tuam pervulgatam omnibus, prospice:<verse eID="2Mac.14.9" />
        <verse sID="2Mac.14.10" osisID="2Mac.14.10" />nam, quamdiu superest Iudas, impossibile est pacem esse negotiis.<verse eID="2Mac.14.10" />
        <verse sID="2Mac.14.11" osisID="2Mac.14.11" />Talibus autem ab hoc dictis, et ceteri amici hostiliter se habentes adversus Iudam, inflammaverunt Demetrium.<verse eID="2Mac.14.11" />
        <verse sID="2Mac.14.12" osisID="2Mac.14.12" />Qui statim Nicanorem praepositum elephantorum ducem misit in Iudaeam:<verse eID="2Mac.14.12" />
        <verse sID="2Mac.14.13" osisID="2Mac.14.13" />datis mandatis ut ipsum quidem Iudam caperet: eos vero, qui cum illo erant, dispergeret, et constitueret Alcimum maximi templi summum sacerdotem.<verse eID="2Mac.14.13" />
        <verse sID="2Mac.14.14" osisID="2Mac.14.14" />Tunc gentes, quae de Iudaea fugerant Iudam, gregatim se Nicanori miscebant, miserias et clades Iudaeorum prosperitates rerum suarum existimantes.<verse eID="2Mac.14.14" />
        <verse sID="2Mac.14.15" osisID="2Mac.14.15" />Audito itaque Iudaei Nicanoris adventu, et conventu nationum, conspersi terra rogabant eum qui populum suum constituit, ut in aeternum custodiret, quique suam portionem signis evidentibus protegit.<verse eID="2Mac.14.15" />
        <verse sID="2Mac.14.16" osisID="2Mac.14.16" />Imperante autem duce, statim inde moverunt, conveneruntque ad castellum Dessau.<verse eID="2Mac.14.16" />
        <verse sID="2Mac.14.17" osisID="2Mac.14.17" />Simon vero frater Iudae commiserat cum Nicanore: sed conterritus est repentino adventu adversariorum.<verse eID="2Mac.14.17" />
        <verse sID="2Mac.14.18" osisID="2Mac.14.18" />Nicanor tamen, audiens virtutem comitum Iudae, et animi magnitudinem, quam pro patriae certaminibus habebant, sanguine iudicium facere metuebat.<verse eID="2Mac.14.18" />
        <verse sID="2Mac.14.19" osisID="2Mac.14.19" />Quam ob rem praemisit Posidonium, et Theodotium, et Matthiam, ut darent dextras atque acciperent.<verse eID="2Mac.14.19" />
        <verse sID="2Mac.14.20" osisID="2Mac.14.20" />Et cum diu de his consilium ageretur, et ipse dux ad multitudinem retulisset, omnium una fuit sententia amicitiis annuere.<verse eID="2Mac.14.20" />
        <verse sID="2Mac.14.21" osisID="2Mac.14.21" />Itaque diem constituerunt, qua secreto inter se agerent: et singulis sellae prolatae sunt, et positae.<verse eID="2Mac.14.21" />
        <verse sID="2Mac.14.22" osisID="2Mac.14.22" />Praecepit autem Iudas armatos esse locis opportunis, ne forte ab hostibus repente mali aliquid oriretur: et congruum colloquium fecerunt.<verse eID="2Mac.14.22" />
        <verse sID="2Mac.14.23" osisID="2Mac.14.23" />Morabatur autem Nicanor Ierosolymis, nihilque inique agebat, gregesque turbarum, quae congregatae fuerant, dimisit.<verse eID="2Mac.14.23" />
        <verse sID="2Mac.14.24" osisID="2Mac.14.24" />Habebat autem Iudam semper carum ex animo, et erat viro inclinatus.<verse eID="2Mac.14.24" />
        <verse sID="2Mac.14.25" osisID="2Mac.14.25" />Rogavitque eum ducere uxorem, filiosque procreare. Nuptias fecit: quiete egit, communiterque vivebant.<verse eID="2Mac.14.25" />
        <verse sID="2Mac.14.26" osisID="2Mac.14.26" />Alcimus autem, videns caritatem illorum ad invicem, et conventiones, venit ad Demetrium, et dicebat Nicanorem rebus alienis assentire, Iudamque regni insidiatorem successorem sibi destinasse.<verse eID="2Mac.14.26" />
        <verse sID="2Mac.14.27" osisID="2Mac.14.27" />Itaque rex exasperatus, et pessimis huius criminationibus irritatus, scripsit Nicanori, dicens graviter quidem se ferre de amicitiae conventione, iubere tamen Machabaeum citius vinctum mittere Antiochiam.<verse eID="2Mac.14.27" />
        <verse sID="2Mac.14.28" osisID="2Mac.14.28" />Quibus cognitis, Nicanor consternabatur, et graviter ferebat, si ea, quae convenerant, irrita faceret, nihil laesus a viro:<verse eID="2Mac.14.28" />
        <verse sID="2Mac.14.29" osisID="2Mac.14.29" />sed, quia regi resistere non poterat, opportunitatem observabat, qua praeceptum perficeret.<verse eID="2Mac.14.29" />
        <verse sID="2Mac.14.30" osisID="2Mac.14.30" />At Machabaeus, videns secum austerius agere Nicanorem, et consuetum occursum ferocius exhibentem, intelligens non ex bono esse austeritatem istam, paucis suorum congregatis, occultavit se a Nicanore.<verse eID="2Mac.14.30" />
        <verse sID="2Mac.14.31" osisID="2Mac.14.31" />Quod cum ille cognovit, fortiter se a viro praeventum, venit ad maximum et sanctissimum templum: et sacerdotibus solitas hostias offerentibus, iussit sibi tradi virum.<verse eID="2Mac.14.31" />
        <verse sID="2Mac.14.32" osisID="2Mac.14.32" />Quibus cum iuramento dicentibus nescire se ubi esset qui quaerebatur, extendens manum ad templum,<verse eID="2Mac.14.32" />
        <verse sID="2Mac.14.33" osisID="2Mac.14.33" />iuravit, dicens: Nisi Iudam mihi vinctum tradideritis, istud Dei fanum in planitiem deducam, et altare effodiam, et templum hoc Libero patri consecrabo.<verse eID="2Mac.14.33" />
        <verse sID="2Mac.14.34" osisID="2Mac.14.34" />Et his dictis abiit. Sacerdotes autem protendentes manus in caelum, invocabant eum qui semper propugnator esset gentis ipsorum, haec dicentes:<verse eID="2Mac.14.34" />
        <verse sID="2Mac.14.35" osisID="2Mac.14.35" />Tu, Domine universorum, qui nullius indiges, voluisti templum habitationis tuae fieri in nobis.<verse eID="2Mac.14.35" />
        <verse sID="2Mac.14.36" osisID="2Mac.14.36" />Et nunc, sancte sanctorum, omnium Domine, conserva in aeternum impollutam domum istam, quae nuper mundata est.<verse eID="2Mac.14.36" />
        <verse sID="2Mac.14.37" osisID="2Mac.14.37" />Razias autem quidam de senioribus ab Ierosolymis delatus est Nicanori, vir amator civitatis, et bene audiens: qui pro affectu pater Iudaeorum appellabatur.<verse eID="2Mac.14.37" />
        <verse sID="2Mac.14.38" osisID="2Mac.14.38" />Hic multis temporibus continentiae propositum tenuit in Iudaismo, corpusque et animam tradere contentus pro perseverantia.<verse eID="2Mac.14.38" />
        <verse sID="2Mac.14.39" osisID="2Mac.14.39" />Volens autem Nicanor manifestare odium, quod habebat in Iudaeos, misit milites quingentos, ut eum comprehenderent.<verse eID="2Mac.14.39" />
        <verse sID="2Mac.14.40" osisID="2Mac.14.40" />Putabat enim, si illum decepisset, se cladem Iudaeis maximam illaturum.<verse eID="2Mac.14.40" />
        <verse sID="2Mac.14.41" osisID="2Mac.14.41" />Turbis autem irruere in domum eius, et ianuam dirumpere, atque ignem admovere cupientibus, cum iam comprehenderetur, gladio se petiit:<verse eID="2Mac.14.41" />
        <verse sID="2Mac.14.42" osisID="2Mac.14.42" />eligens nobiliter mori potius quam subditus fieri peccatoribus, et contra natales suos indignis iniuriis agi.<verse eID="2Mac.14.42" />
        <verse sID="2Mac.14.43" osisID="2Mac.14.43" />Sed cum per festinationem non certo ictu plagam dedisset, et turbae intra ostia irrumperent, recurrens audacter ad murum, praecipitavit semetipsum viriliter in turbas:<verse eID="2Mac.14.43" />
        <verse sID="2Mac.14.44" osisID="2Mac.14.44" />quibus velociter locum dantibus casui eius, venit per mediam cervicem:<verse eID="2Mac.14.44" />
        <verse sID="2Mac.14.45" osisID="2Mac.14.45" />et cum adhuc spiraret, accensus animo, surrexit: et cum sanguis eius magno fluxu deflueret, et gravissimis vulneribus esset saucius, cursu turbam pertransiit:<verse eID="2Mac.14.45" />
        <verse sID="2Mac.14.46" osisID="2Mac.14.46" />et stans supra quamdam petram praeruptam, et iam exsanguis effectus, complexus intestina sua, utrisque manibus proiecit super turbas, invocans dominatorem vitae ac spiritus, ut haec illi iterum redderet: atque ita vita defunctus est.<verse eID="2Mac.14.46" />
      </p>
      <chapter eID="2Mac.14" />
      <chapter sID="2Mac.15" osisID="2Mac.15" />
      <title>Chatper 15</title>
      <p>
        <verse sID="2Mac.15.1" osisID="2Mac.15.1" />Nicanor autem, ut comperit Iudam esse in locis Samariae, cogitavit cum omni impetu die sabbati committere bellum.<verse eID="2Mac.15.1" />
        <verse sID="2Mac.15.2" osisID="2Mac.15.2" />Iudaeis vero, qui illum per necessitatem sequebantur, dicentibus: Ne ita ferociter et barbare feceris, sed honorem tribue diei sanctificationis, et honora eum qui universa conspicit:<verse eID="2Mac.15.2" />
        <verse sID="2Mac.15.3" osisID="2Mac.15.3" />ille infelix interrogavit, si est potens in caelo, qui imperavit agi diem sabbatorum.<verse eID="2Mac.15.3" />
        <verse sID="2Mac.15.4" osisID="2Mac.15.4" />Et respondentibus illis: Est Dominus vivus ipse in caelo potens, qui iussit agi septimam diem.<verse eID="2Mac.15.4" />
        <verse sID="2Mac.15.5" osisID="2Mac.15.5" />At ille ait: Et ego potens sum super terram qui impero sumi arma, et negotia regis impleri. Tamen non obtinuit ut consilium perficeret.<verse eID="2Mac.15.5" />
        <verse sID="2Mac.15.6" osisID="2Mac.15.6" />Et Nicanor quidem cum summa superbia erectus, cogitaverat commune trophaeum statuere de Iuda.<verse eID="2Mac.15.6" />
        <verse sID="2Mac.15.7" osisID="2Mac.15.7" />Machabaeus autem semper confidebat cum omni spe auxilium sibi a Deo affuturum:<verse eID="2Mac.15.7" />
        <verse sID="2Mac.15.8" osisID="2Mac.15.8" />et hortabatur suos ne formidarent ad adventum nationum, sed in mente haberent adiutoria sibi facta de caelo, et nunc sperarent ab Omnipotente sibi affuturam victoriam.<verse eID="2Mac.15.8" />
        <verse sID="2Mac.15.9" osisID="2Mac.15.9" />Et allocutus eos de lege et prophetis, admonens etiam certamina quae fecerant prius, promptiores constituit eos:<verse eID="2Mac.15.9" />
        <verse sID="2Mac.15.10" osisID="2Mac.15.10" />et ita animis eorum erectis simul ostendebat gentium fallaciam, et iuramentorum praevaricationem.<verse eID="2Mac.15.10" />
        <verse sID="2Mac.15.11" osisID="2Mac.15.11" />Singulos autem illorum armavit, non clypei et hastae munitione, sed sermonibus optimis, et exhortationibus, exposito digno fide somnio, per quod universos laetificavit.<verse eID="2Mac.15.11" />
        <verse sID="2Mac.15.12" osisID="2Mac.15.12" />Erat autem huiuscemodi visus: Oniam, qui fuerat summus sacerdos, virum bonum et benignum, verecundum visu, modestum moribus, et eloquio decorum, et qui a puero in virtutibus exercitatus sit, manus protendentem, orare pro omni populo Iudaeorum.<verse eID="2Mac.15.12" />
        <verse sID="2Mac.15.13" osisID="2Mac.15.13" />Post hoc apparuisse et alium virum aetate et gloria mirabilem, et magni decoris habitudine circa illum.<verse eID="2Mac.15.13" />
        <verse sID="2Mac.15.14" osisID="2Mac.15.14" />Respondentem vero Oniam dixisse: Hic est fratrum amator, et populi Israël: hic est qui multum orat pro populo, et universa sancta civitate, Ieremias propheta Dei.<verse eID="2Mac.15.14" />
        <verse sID="2Mac.15.15" osisID="2Mac.15.15" />Extendisse autem Ieremiam dextram, et dedisse Iudae gladium aureum, dicentem:<verse eID="2Mac.15.15" />
        <verse sID="2Mac.15.16" osisID="2Mac.15.16" />Accipe sanctum gladium munus a Deo, in quo deiicies adversarios populi mei Israël.<verse eID="2Mac.15.16" />
        <verse sID="2Mac.15.17" osisID="2Mac.15.17" />Exhortati itaque Iudae sermonibus bonis valde, de quibus extolli posset impetus, et animi iuvenum confortari, statuerunt dimicare et confligere fortiter: ut virtus de negotiis iudicaret, eo quod civitas sancta et templum periclitarentur.<verse eID="2Mac.15.17" />
        <verse sID="2Mac.15.18" osisID="2Mac.15.18" />Erat enim pro uxoribus, et filiis, itemque pro fratribus, et cognatis, minor sollicitudo: maximus vero et primus pro sanctitate timor erat templi.<verse eID="2Mac.15.18" />
        <verse sID="2Mac.15.19" osisID="2Mac.15.19" />Sed et eos qui in civitate erant, non minima sollicitudo habebat pro his qui congressuri erant.<verse eID="2Mac.15.19" />
        <verse sID="2Mac.15.20" osisID="2Mac.15.20" />Et cum iam omnes sperarent iudicium futurum, hostesque adessent, atque exercitus esset ordinatus, bestiae equitesque opportuno in loco compositi,<verse eID="2Mac.15.20" />
        <verse sID="2Mac.15.21" osisID="2Mac.15.21" />considerans Machabaeus adventum multitudinis, et apparatum variam armorum, et ferocitatem bestiarum, extendens manus in caelum, prodigia facientem Dominum invocavit, qui non secundum armorum potentiam, sed prout ipsi placet, dat dignis victoriam.<verse eID="2Mac.15.21" />
        <verse sID="2Mac.15.22" osisID="2Mac.15.22" />Dixit autem invocans hoc modo: Tu Domine, qui misisti angelum tuum sub Ezechia rege Iuda, et interfecisti de castris Sennacherib centum octoginta quinque millia:<verse eID="2Mac.15.22" />
        <verse sID="2Mac.15.23" osisID="2Mac.15.23" />et nunc, dominator caelorum, mitte angelum tuum bonum ante nos in timore et tremore magnitudinis brachii tui,<verse eID="2Mac.15.23" />
        <verse sID="2Mac.15.24" osisID="2Mac.15.24" />ut metuant qui cum blasphemia veniunt adversus sanctum populum tuum. Et hic quidem ita peroravit.<verse eID="2Mac.15.24" />
        <verse sID="2Mac.15.25" osisID="2Mac.15.25" />Nicanor autem, et qui cum ipso erant, cum tubis et canticis admovebant.<verse eID="2Mac.15.25" />
        <verse sID="2Mac.15.26" osisID="2Mac.15.26" />Iudas vero, et qui cum eo erant, invocato Deo, per orationes congressi sunt:<verse eID="2Mac.15.26" />
        <verse sID="2Mac.15.27" osisID="2Mac.15.27" />manu quidem pugnantes, sed Dominum cordibus orantes, prostraverunt non minus triginta quinque millia, praesentia Dei magnifice delectati.<verse eID="2Mac.15.27" />
        <verse sID="2Mac.15.28" osisID="2Mac.15.28" />Cumque cessassent, et cum gaudio redirent, cognoverunt Nicanorem ruisse cum armis suis.<verse eID="2Mac.15.28" />
        <verse sID="2Mac.15.29" osisID="2Mac.15.29" />Facto itaque clamore, et perturbatione excitata, patria voce omnipotentem Dominum benedicebant.<verse eID="2Mac.15.29" />
        <verse sID="2Mac.15.30" osisID="2Mac.15.30" />Praecepit autem Iudas, qui per omnia corpore et animo mori pro civibus paratus erat, caput Nicanoris, et manum cum humero abscissam, Ierosolymam perferri.<verse eID="2Mac.15.30" />
        <verse sID="2Mac.15.31" osisID="2Mac.15.31" />Quo cum pervenisset, convocatis contribulibus et sacerdotibus ad altare, accersiit et eos qui in arce erant.<verse eID="2Mac.15.31" />
        <verse sID="2Mac.15.32" osisID="2Mac.15.32" />Et ostenso capite Nicanoris, et manu nefaria, quam extendens contra domum sanctam omnipotentis Dei, magnifice gloriatus est.<verse eID="2Mac.15.32" />
        <verse sID="2Mac.15.33" osisID="2Mac.15.33" />Linguam etiam impii Nicanoris praecisam iussit particulatim avibus dari: manum autem dementis contra templum suspendi.<verse eID="2Mac.15.33" />
        <verse sID="2Mac.15.34" osisID="2Mac.15.34" />Omnes igitur caeli benedixerunt Dominum, dicentes: Benedictus, qui locum suum incontaminatum servavit.<verse eID="2Mac.15.34" />
        <verse sID="2Mac.15.35" osisID="2Mac.15.35" />Suspendit autem Nicanoris caput in summa arce, ut evidens esset, et manifestum signum auxilii Dei.<verse eID="2Mac.15.35" />
        <verse sID="2Mac.15.36" osisID="2Mac.15.36" />Itaque omnes communi consilio decreverunt nullo modo diem istum absque celebritate praeterire:<verse eID="2Mac.15.36" />
        <verse sID="2Mac.15.37" osisID="2Mac.15.37" />habere autem celebritatem tertiadecima die mensis Adar, quod dicitur voce syriaca, pridie Mardochaei diei.<verse eID="2Mac.15.37" />
        <verse sID="2Mac.15.38" osisID="2Mac.15.38" />Igitur his erga Nicanorem gestis, et ex illis temporibus ab Hebraeis civitate possessa, ego quoque in his faciam finem sermonis.<verse eID="2Mac.15.38" />
        <verse sID="2Mac.15.39" osisID="2Mac.15.39" />Et si quidem bene, et ut historiae competit, hoc et ipse velim: sin autem minus digne, concedendum est mihi.<verse eID="2Mac.15.39" />
        <verse sID="2Mac.15.40" osisID="2Mac.15.40" />Sicut enim vinum semper bibere, aut semper aquam, contrarium est; alternis autem uti, delectabile: ita legentibus si semper exactus sit sermo, non erit gratus. Hic ergo erit consummatus.<verse eID="2Mac.15.40" />
      </p>
      <chapter eID="2Mac.15" />
    </div>
  </osisText>
</osis>