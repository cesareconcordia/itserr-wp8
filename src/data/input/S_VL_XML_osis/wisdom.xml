<?xml version='1.0' encoding='utf-8'?>
<osis xmlns="http://www.bibletechnologies.net/2003/OSIS/namespace" xmlns:xsi="http://www.w3.org/2001/XMLSchema-instance" xsi:schemaLocation="http://www.bibletechnologies.net/2003/OSIS/namespace http://www.bibltechnolgologies.net/OSIS/osisCore.2.1.xsd">
  <osisText osisIDWork="Wis" osisRefWork="bible" xml:lang="el" canonical="true">
    <header>
      <work osisWork="Wis">
        <title>wisdom-of-solomon</title>
        <type type="OSIS">Bible</type>
        <identifier type="OSIS">Wis</identifier>
        <rights type="x-copyright">Copyright 2024 Resilient</rights>
        <scope>wisdom-of-solomon</scope>
        <refSystem>Bible</refSystem>
      </work>
      <work osisWork="bible">
        <type type="OSIS">Bible</type>
        <refSystem>Bible</refSystem>
      </work>
    </header>
    <div type="book" osisID="Wis">
      <title>wisdom-of-solomon</title>
      <chapter sID="Wis.1" osisID="Wis.1" />
      <title>Chatper 1</title>
      <p>
        <verse sID="Wis.1.1" osisID="Wis.1.1" />Diligite iustitiam, qui iudicatis terram. Sentite de Domino in bonitate, et in simplicitate cordis quaerite illum;<verse eID="Wis.1.1" />
        <verse sID="Wis.1.2" osisID="Wis.1.2" />quoniam invenitur ab his qui non tentant illum, apparet autem eis qui fidem habent in illum.<verse eID="Wis.1.2" />
        <verse sID="Wis.1.3" osisID="Wis.1.3" />Perversae enim cogitationes separant a Deo; probata autem virtus corripit insipientes.<verse eID="Wis.1.3" />
        <verse sID="Wis.1.4" osisID="Wis.1.4" />Quoniam in malevolam animam non introibit sapientia, nec habitabit in corpore subdito peccatis.<verse eID="Wis.1.4" />
        <verse sID="Wis.1.5" osisID="Wis.1.5" />Spiritus enim sanctus disciplinae effugiet fictum; et auferet se a cogitationibus quae sunt sine intellectu, et corripietur a superveniente iniquitate.<verse eID="Wis.1.5" />
        <verse sID="Wis.1.6" osisID="Wis.1.6" />Benignus est enim spiritus sapientiae, et non liberabit maledicum a labiis suis; quoniam renum illius testis est Deus, et cordis illius scrutator est verus et linguae eius auditor.<verse eID="Wis.1.6" />
        <verse sID="Wis.1.7" osisID="Wis.1.7" />Quoniam spiritus Domini replevit orbem terrarum; et hoc quod continet omnia, scientiam habet vocis.<verse eID="Wis.1.7" />
        <verse sID="Wis.1.8" osisID="Wis.1.8" />Propter hoc qui loquitur iniqua non potest latere, nec praeteriet illum corripiens iudicium.<verse eID="Wis.1.8" />
        <verse sID="Wis.1.9" osisID="Wis.1.9" />In cogitationibus enim impii interrogatio erit; sermonum autem illius auditio ad Deum veniet, ad correptionem iniquitatum illius.<verse eID="Wis.1.9" />
        <verse sID="Wis.1.10" osisID="Wis.1.10" />Quoniam auris zeli audit omnia, et tumultus murmurationum non abscondetur.<verse eID="Wis.1.10" />
        <verse sID="Wis.1.11" osisID="Wis.1.11" />Custodite ergo vos a murmuratione quae nihil prodest, et a detractione parcite linguae: quoniam sermo obscurus in vacuum non ibit, os autem quod mentitur occidit animam.<verse eID="Wis.1.11" />
        <verse sID="Wis.1.12" osisID="Wis.1.12" />Nolite zelare mortem in errore vitae vestrae, neque acquiratis perditionem in operibus manuum vestrarum.<verse eID="Wis.1.12" />
        <verse sID="Wis.1.13" osisID="Wis.1.13" />Quoniam Deus mortem non fecit. Nec laetatur in perditione vivorum.<verse eID="Wis.1.13" />
        <verse sID="Wis.1.14" osisID="Wis.1.14" />Creavit enim ut essent omnia; et sanabiles fecit nationes orbis terrarum, et non est in illis medicamentum exterminii, nec inferorum regnum in terra.<verse eID="Wis.1.14" />
        <verse sID="Wis.1.15" osisID="Wis.1.15" />iustitia enim perpetua est, et immortalis.<verse eID="Wis.1.15" />
        <verse sID="Wis.1.16" osisID="Wis.1.16" />Impii autem manibus et verbis accersierunt illam, et aestimantes illam amicam, defluxerunt; et sponsiones posuerunt ad illam, quoniam digni sunt qui sint ex parte illius.<verse eID="Wis.1.16" />
      </p>
      <chapter eID="Wis.1" />
      <chapter sID="Wis.2" osisID="Wis.2" />
      <title>Chatper 2</title>
      <p>
        <verse sID="Wis.2.1" osisID="Wis.2.1" />Dixerunt enim cogitantes apud se non recte: Exiguum et cum taedio est tempus vitae nostrae, et non est refrigerium in fine hominis, et non est qui agnitus sit reversus ab inferis.<verse eID="Wis.2.1" />
        <verse sID="Wis.2.2" osisID="Wis.2.2" />Quia ex nihilo nati sumus, et post hoc erimus tamquam non fuerimus. Quoniam fumus flatus est in naribus nostris, et sermo scintilla ad commovendum cor nostrum:<verse eID="Wis.2.2" />
        <verse sID="Wis.2.3" osisID="Wis.2.3" />qua extincta, cinis erit corpus nostrum, et spiritus diffundetur tamquam mollis aër; et transibit vita nostra tamquam vestigium nubis, et sicut nebula dissolvetur quae fugata est a radiis solis, et a calore illius aggravata.<verse eID="Wis.2.3" />
        <verse sID="Wis.2.4" osisID="Wis.2.4" />Et nomen nostrum oblivionem accipiet per tempus, et nemo memoriam habebit operum nostrorum.<verse eID="Wis.2.4" />
        <verse sID="Wis.2.5" osisID="Wis.2.5" />Umbrae enim transitus est tempus nostrum, et non est reversio finis nostri: quoniam consignata est, et nemo revertitur.<verse eID="Wis.2.5" />
        <verse sID="Wis.2.6" osisID="Wis.2.6" />Venite ergo, et fruamur bonis quae sunt, et utamur creatura tamquam in iuventute celeriter.<verse eID="Wis.2.6" />
        <verse sID="Wis.2.7" osisID="Wis.2.7" />Vino pretioso et unguentis nos impleamus, et non praetereat nos flos temporis.<verse eID="Wis.2.7" />
        <verse sID="Wis.2.8" osisID="Wis.2.8" />Coronemus nos rosis antequam marcescant; nullum pratum sit quod non pertranseat luxuria nostra:<verse eID="Wis.2.8" />
        <verse sID="Wis.2.9" osisID="Wis.2.9" />nemo nostrum exsors sit luxuriae nostrae. Ubique relinquamus signa laetitiae, quoniam haec est pars nostra, et haec est sors.<verse eID="Wis.2.9" />
        <verse sID="Wis.2.10" osisID="Wis.2.10" />Opprimamus pauperem iustum, et non parcamus viduae, nec veterani revereamur canos multi temporis,<verse eID="Wis.2.10" />
        <verse sID="Wis.2.11" osisID="Wis.2.11" />sit autem fortitudo nostra lex iustitiae; quod enim infirmum est inutile invenitur.<verse eID="Wis.2.11" />
        <verse sID="Wis.2.12" osisID="Wis.2.12" />Circumveniamus ergo iustum, quoniam inutilis est nobis, et contrarius est operibus nostris, et improperat nobis peccata legis, et diffamat in nos peccata disciplinae nostrae.<verse eID="Wis.2.12" />
        <verse sID="Wis.2.13" osisID="Wis.2.13" />Promittit se scientiam Dei habere, et filium Dei se nominat.<verse eID="Wis.2.13" />
        <verse sID="Wis.2.14" osisID="Wis.2.14" />Factus est nobis in traductionem cogitationum nostrarum.<verse eID="Wis.2.14" />
        <verse sID="Wis.2.15" osisID="Wis.2.15" />Gravis est nobis etiam ad videndum, quoniam dissimilis est aliis vita illius, et immutatae sunt viae eius.<verse eID="Wis.2.15" />
        <verse sID="Wis.2.16" osisID="Wis.2.16" />Tamquam nugaces aestimati sumus ab illo, et abstinet se a viis nostris tamquam ab immunditiis, et praefert novissima iustorum, et gloriatur patrem se habere Deum.<verse eID="Wis.2.16" />
        <verse sID="Wis.2.17" osisID="Wis.2.17" />Videamus ergo si sermones illius veri sint, et tentemus quae ventura sunt illi, et sciemus quae erunt novissima illius.<verse eID="Wis.2.17" />
        <verse sID="Wis.2.18" osisID="Wis.2.18" />Si enim est verus filius Dei, suscipiet illum, et liberabit eum de manibus contrariorum.<verse eID="Wis.2.18" />
        <verse sID="Wis.2.19" osisID="Wis.2.19" />Contumelia et tormento interrogemus eum, ut sciamus reverentiam eius, et probemus patientiam illius.<verse eID="Wis.2.19" />
        <verse sID="Wis.2.20" osisID="Wis.2.20" />Morte turpissima condemnemus eum; erit enim ei respectus ex sermonibus illius.<verse eID="Wis.2.20" />
        <verse sID="Wis.2.21" osisID="Wis.2.21" />Haec cogitaverunt, et erraverunt: excaecavit enim illos malitia eorum.<verse eID="Wis.2.21" />
        <verse sID="Wis.2.22" osisID="Wis.2.22" />Et nescierunt sacramenta Dei; neque mercedem speraverunt iustitiae, nec iudicaverunt honorem animarum sanctarum.<verse eID="Wis.2.22" />
        <verse sID="Wis.2.23" osisID="Wis.2.23" />Quoniam Deus creavit hominem inexterminabilem, et ad imaginem similitudinis suae fecit illum.<verse eID="Wis.2.23" />
        <verse sID="Wis.2.24" osisID="Wis.2.24" />Invidia autem diaboli mors introivit in orbem terrarum:<verse eID="Wis.2.24" />
        <verse sID="Wis.2.25" osisID="Wis.2.25" />imitantur autem illum qui sunt ex parte illius.<verse eID="Wis.2.25" />
      </p>
      <chapter eID="Wis.2" />
      <chapter sID="Wis.3" osisID="Wis.3" />
      <title>Chatper 3</title>
      <p>
        <verse sID="Wis.3.1" osisID="Wis.3.1" />iustorum autem animae in manu Dei sunt, et non tangent illos tormentum mortis.<verse eID="Wis.3.1" />
        <verse sID="Wis.3.2" osisID="Wis.3.2" />Visi sunt oculis insipientium mori, et aestimata est afflictio exitus illorum,<verse eID="Wis.3.2" />
        <verse sID="Wis.3.3" osisID="Wis.3.3" />et quod a nobis est iter exterminium; illi autem sunt in pace;<verse eID="Wis.3.3" />
        <verse sID="Wis.3.4" osisID="Wis.3.4" />et si coram hominibus tormenta passi sunt, spes illorum immortalitate plena est.<verse eID="Wis.3.4" />
        <verse sID="Wis.3.5" osisID="Wis.3.5" />In paucis vexati sunt in multis bene disponentur, quoniam Deus tentavit eos, et invenit illos dignos se.<verse eID="Wis.3.5" />
        <verse sID="Wis.3.6" osisID="Wis.3.6" />Tamquam aurum in fornace probavit illos, et quasi holocausti hostiam accepit illos, et in tempore erit respectus illorum.<verse eID="Wis.3.6" />
        <verse sID="Wis.3.7" osisID="Wis.3.7" />Fulgebunt iusti et tamquam scintillae in arundineto discurrent.<verse eID="Wis.3.7" />
        <verse sID="Wis.3.8" osisID="Wis.3.8" />iudicabunt nationes, et dominabuntur populis, et regnabit Dominus illorum in perpetuum.<verse eID="Wis.3.8" />
        <verse sID="Wis.3.9" osisID="Wis.3.9" />Qui confidunt in illo intelligent veritatem, et fideles in dilectione acquiescent illi, quoniam donum et pax est electis eius.<verse eID="Wis.3.9" />
        <verse sID="Wis.3.10" osisID="Wis.3.10" />Impii autem secundum quae cogitaverunt correptionem habebunt, qui neglexerunt iustum, et a Domino recesserunt.<verse eID="Wis.3.10" />
        <verse sID="Wis.3.11" osisID="Wis.3.11" />Sapientiam enim et disciplinam qui abiicit infelix est; et vacua est spes illorum, et labores sine fructu, et inutilia opera eorum.<verse eID="Wis.3.11" />
        <verse sID="Wis.3.12" osisID="Wis.3.12" />Mulieres eorum insensatae sunt, et nequissimi filii eorum.<verse eID="Wis.3.12" />
        <verse sID="Wis.3.13" osisID="Wis.3.13" />Maledicta creatura eorum, quoniam felix est sterilis; et incoinquinata, quae nescivit thorum in delicto, habebit fructum in respectione animarum sanctarum;<verse eID="Wis.3.13" />
        <verse sID="Wis.3.14" osisID="Wis.3.14" />et spado qui non operatus est per manus suas iniquitatem, nec cogitavit adversus Deum nequissima: dabitur enim illi fidei donum electum, et sors in templo Dei acceptissima.<verse eID="Wis.3.14" />
        <verse sID="Wis.3.15" osisID="Wis.3.15" />Bonorum enim laborum gloriosus est fructus, et quae non concidat radix sapientiae.<verse eID="Wis.3.15" />
        <verse sID="Wis.3.16" osisID="Wis.3.16" />Filii autem adulterorum in inconsummatione erunt, et ab iniquo thoro semen exterminabitur.<verse eID="Wis.3.16" />
        <verse sID="Wis.3.17" osisID="Wis.3.17" />Et si quidem longae vitae erunt, in nihilum computabuntur, et sine honore erit novissima senectus illorum.<verse eID="Wis.3.17" />
        <verse sID="Wis.3.18" osisID="Wis.3.18" />Et si celerius defuncti fuerint, non habebunt spem, nec in die agnitionis allocutionem.<verse eID="Wis.3.18" />
        <verse sID="Wis.3.19" osisID="Wis.3.19" />Nationis enim iniquae dirae sunt consummationes.<verse eID="Wis.3.19" />
      </p>
      <chapter eID="Wis.3" />
      <chapter sID="Wis.4" osisID="Wis.4" />
      <title>Chatper 4</title>
      <p>
        <verse sID="Wis.4.1" osisID="Wis.4.1" />O quam pulchra est casta generatio, cum claritate! Immortalis est enim memoria illius, quoniam et apud Deum nota est, et apud homines.<verse eID="Wis.4.1" />
        <verse sID="Wis.4.2" osisID="Wis.4.2" />Cum praesens est, imitantur illam, et desiderant eam cum se eduxerit; et in perpetuum coronata triumphat, incoinquinatorum certaminum praemium vincens.<verse eID="Wis.4.2" />
        <verse sID="Wis.4.3" osisID="Wis.4.3" />Multigena autem impiorum multitudo non erit utilis, et spuria vitulamina non dabunt radices altas, nec stabile firmamentum collocabunt.<verse eID="Wis.4.3" />
        <verse sID="Wis.4.4" osisID="Wis.4.4" />Et si in ramis in tempore germinaverint, infirmiter posita, a vento commovebuntur, et a nimietate ventorum eradicabuntur.<verse eID="Wis.4.4" />
        <verse sID="Wis.4.5" osisID="Wis.4.5" />Confringentur enim rami inconsummati; et fructus illorum inutiles et acerbi ad manducandum, et ad nihilum apti.<verse eID="Wis.4.5" />
        <verse sID="Wis.4.6" osisID="Wis.4.6" />Ex iniquis enim somnis filii qui nascuntur, testes sunt nequitiae adversus parentes in interrogatione sua.<verse eID="Wis.4.6" />
        <verse sID="Wis.4.7" osisID="Wis.4.7" />iustus autem si morte praeoccupatus fuerit, in refrigerio erit;<verse eID="Wis.4.7" />
        <verse sID="Wis.4.8" osisID="Wis.4.8" />senectus enim venerabilis est non diuturna, neque annorum numero computata: cani autem sunt sensus hominis,<verse eID="Wis.4.8" />
        <verse sID="Wis.4.9" osisID="Wis.4.9" />et aetas senectutis vita immaculata.<verse eID="Wis.4.9" />
        <verse sID="Wis.4.10" osisID="Wis.4.10" />Placens Deo factus est dilectus, et vivens inter peccatores translatus est.<verse eID="Wis.4.10" />
        <verse sID="Wis.4.11" osisID="Wis.4.11" />Raptus est, ne malitia mutaret intellectum eius, aut ne fictio deciperet animam illius.<verse eID="Wis.4.11" />
        <verse sID="Wis.4.12" osisID="Wis.4.12" />Fascinatio enim nugacitatis obscurat bona, et inconstantia concupiscentiae transvertit sensum sine malitia.<verse eID="Wis.4.12" />
        <verse sID="Wis.4.13" osisID="Wis.4.13" />Consummatus in brevi, explevit tempora multa;<verse eID="Wis.4.13" />
        <verse sID="Wis.4.14" osisID="Wis.4.14" />placita enim erat Deo anima illius: propter hoc properavit educere illum de medio iniquitatum. Populi autem videntes, et non intelligentes, nec ponentes in praecordiis talia,<verse eID="Wis.4.14" />
        <verse sID="Wis.4.15" osisID="Wis.4.15" />quoniam gratia Dei et misericordia est in sanctos eius, et respectus in electos illius.<verse eID="Wis.4.15" />
        <verse sID="Wis.4.16" osisID="Wis.4.16" />Condemnat autem iustus mortuus vivos impios, et iuventus celerius consummata longam vitam iniusti.<verse eID="Wis.4.16" />
        <verse sID="Wis.4.17" osisID="Wis.4.17" />Videbunt enim finem sapientis, et non intelligent quid cogitaverit de illo Deus, et quare munierit illum Dominus.<verse eID="Wis.4.17" />
        <verse sID="Wis.4.18" osisID="Wis.4.18" />Videbunt, et contemnent eum; illos autem Dominus irridebit.<verse eID="Wis.4.18" />
        <verse sID="Wis.4.19" osisID="Wis.4.19" />Et erunt post haec decidentes sine honore, et in contumelia inter mortuos in perpetuum; quoniam disrumpet illos inflatos sine voce, et commovebit illos a fundamentis, et usque ad supremum desolabuntur: et erunt gementes, et memoria illorum peribit.<verse eID="Wis.4.19" />
        <verse sID="Wis.4.20" osisID="Wis.4.20" />Venient in cogitatione peccatorum suorum timidi, et traducent illos ex adverso iniquitates ipsorum.<verse eID="Wis.4.20" />
      </p>
      <chapter eID="Wis.4" />
      <chapter sID="Wis.5" osisID="Wis.5" />
      <title>Chatper 5</title>
      <p>
        <verse sID="Wis.5.1" osisID="Wis.5.1" />Tunc stabunt iusti in magna constantia adversus eos qui se angustiaverunt, et qui abstulerunt labores eorum.<verse eID="Wis.5.1" />
        <verse sID="Wis.5.2" osisID="Wis.5.2" />Videntes turbabuntur timore horribili, et mirabuntur in subitatione insperatae salutis;<verse eID="Wis.5.2" />
        <verse sID="Wis.5.3" osisID="Wis.5.3" />dicentes intra se, poenitentiam agentes, et prae angustia spiritus gementes: Hi sunt quos habuimus aliquando in derisum, et in similitudinem improperii.<verse eID="Wis.5.3" />
        <verse sID="Wis.5.4" osisID="Wis.5.4" />Nos insensati, vitam illorum aestimabamus insaniam, et finem illorum sine honore;<verse eID="Wis.5.4" />
        <verse sID="Wis.5.5" osisID="Wis.5.5" />ecce quomodo computati sunt inter filios Dei, et inter sanctos sors illorum est.<verse eID="Wis.5.5" />
        <verse sID="Wis.5.6" osisID="Wis.5.6" />Ergo erravimus a via veritatis, et iustitiae lumen non luxit nobis, et sol intelligentiae non est ortus nobis.<verse eID="Wis.5.6" />
        <verse sID="Wis.5.7" osisID="Wis.5.7" />Lassati sumus in via iniquitatis et perditionis; et ambulavimus vias difficiles, viam autem Domini ignoravimus.<verse eID="Wis.5.7" />
        <verse sID="Wis.5.8" osisID="Wis.5.8" />Quid nobis profuit superbia? aut divitiarum iactantia quid contulit nobis?<verse eID="Wis.5.8" />
        <verse sID="Wis.5.9" osisID="Wis.5.9" />Transierunt omnia illa tamquam umbra, et tamquam nuntius percurrens,<verse eID="Wis.5.9" />
        <verse sID="Wis.5.10" osisID="Wis.5.10" />et tamquam navis quae pertransit fluctuantem aquam, cuius cum praeterierit non est vestigium invenire, neque semitam carinae illius in fluctibus;<verse eID="Wis.5.10" />
        <verse sID="Wis.5.11" osisID="Wis.5.11" />aut tamquam avis quae transvolat in aëre, cuius nullum invenitur argumentum itineris, sed tantum sonitus alarum verberans levem ventum, et scindens per vim itineris aërem; commotis alis transvolavit, et post hoc nullum signum invenitur itineris illius;<verse eID="Wis.5.11" />
        <verse sID="Wis.5.12" osisID="Wis.5.12" />aut tamquam sagitta emissa in locum destinatum, divisus aër continuo in se reclusus est, ut ignoretur transitus illius:<verse eID="Wis.5.12" />
        <verse sID="Wis.5.13" osisID="Wis.5.13" />sic et nos nati continuo desivimus esse; et virtutis quidem nullum signum valuimus ostendere, in malignitate autem nostra consumpti sumus.<verse eID="Wis.5.13" />
        <verse sID="Wis.5.14" osisID="Wis.5.14" />Talia dixerunt in inferno hi qui peccaverunt;<verse eID="Wis.5.14" />
        <verse sID="Wis.5.15" osisID="Wis.5.15" />quoniam spes impii tamquam lanugo est quae a vento tollitur; et tamquam spuma gracilis quae a procella dispergitur, et tamquam fumus qui a vento diffusus est, et tamquam memoria hospitis unius diei praetereuntis.<verse eID="Wis.5.15" />
        <verse sID="Wis.5.16" osisID="Wis.5.16" />iusti autem in perpetuum vivent, et apud Dominum est merces eorum, et cogitatio illorum apud Altissimum.<verse eID="Wis.5.16" />
        <verse sID="Wis.5.17" osisID="Wis.5.17" />Ideo accipient regnum decoris, et diadema speciei de manu Domini; quoniam dextera sua teget eos, et brachio sancto suo defendet illos.<verse eID="Wis.5.17" />
        <verse sID="Wis.5.18" osisID="Wis.5.18" />Accipiet armaturam zelus illius, et armabit creaturam ad ultionem inimicorum.<verse eID="Wis.5.18" />
        <verse sID="Wis.5.19" osisID="Wis.5.19" />Induet pro thorace iustitiam, et accipiet pro galea iudicium certum;<verse eID="Wis.5.19" />
        <verse sID="Wis.5.20" osisID="Wis.5.20" />sumet scutum inexpugnabile aequitatem.<verse eID="Wis.5.20" />
        <verse sID="Wis.5.21" osisID="Wis.5.21" />Acuet autem duram iram in lanceam, et pugnabit cum illo orbis terrarum contra insensatos.<verse eID="Wis.5.21" />
        <verse sID="Wis.5.22" osisID="Wis.5.22" />Ibunt directe emissiones fulgurum, et tamquam a bene curvato arcu nubium exterminabuntur, et ad certum locum insilient.<verse eID="Wis.5.22" />
        <verse sID="Wis.5.23" osisID="Wis.5.23" />Et a petrosa ira plenae mittentur grandines; excandescet in illos aqua maris, et flumina concurrent duriter.<verse eID="Wis.5.23" />
        <verse sID="Wis.5.24" osisID="Wis.5.24" />Contra illos stabit spiritus virtutis, et tamquam turbo venti dividet illos; et ad eremum perducet omnem terram iniquitas illorum, et malignitas evertet sedes potentium.<verse eID="Wis.5.24" />
      </p>
      <chapter eID="Wis.5" />
      <chapter sID="Wis.6" osisID="Wis.6" />
      <title>Chatper 6</title>
      <p>
        <verse sID="Wis.6.1" osisID="Wis.6.1" />Melior est sapientia quam vires, et vir prudens quam fortis.<verse eID="Wis.6.1" />
        <verse sID="Wis.6.2" osisID="Wis.6.2" />Audite ergo, reges, et intelligite; discite, iudices finium terrae.<verse eID="Wis.6.2" />
        <verse sID="Wis.6.3" osisID="Wis.6.3" />Praebete aures, vos qui continetis multitudines, et placetis vobis in turbis nationum.<verse eID="Wis.6.3" />
        <verse sID="Wis.6.4" osisID="Wis.6.4" />Quoniam data est a Domino potestas vobis, et virtus ab Altissimo, qui interrogabit opera vestra, et cogitationes scrutabitur;<verse eID="Wis.6.4" />
        <verse sID="Wis.6.5" osisID="Wis.6.5" />quoniam cum essetis ministri regni illius, non recte iudicastis, nec custodistis legem iustitiae, neque secundum voluntatem Dei ambulastis.<verse eID="Wis.6.5" />
        <verse sID="Wis.6.6" osisID="Wis.6.6" />Horrende et cito aparebit vobis, quoniam iudicium durissimum his qui praesunt fiet.<verse eID="Wis.6.6" />
        <verse sID="Wis.6.7" osisID="Wis.6.7" />Exiguo enim conceditur misericordia; potentes autem potenter tormenta patientur.<verse eID="Wis.6.7" />
        <verse sID="Wis.6.8" osisID="Wis.6.8" />Non enim subtrahet personam cuiusquam Deus, nec verebitur magnitudinem eius cuiusquam, quoniam pusillum et magnum ipse fecit, et aequaliter cura est illi de omnibus.<verse eID="Wis.6.8" />
        <verse sID="Wis.6.9" osisID="Wis.6.9" />Fortioribus autem fortior instat cruciatio.<verse eID="Wis.6.9" />
        <verse sID="Wis.6.10" osisID="Wis.6.10" />Ad vos ergo, reges, sunt hi sermones mei, ut discatis sapientiam, et non excidatis.<verse eID="Wis.6.10" />
        <verse sID="Wis.6.11" osisID="Wis.6.11" />Qui enim custodierint iusta iuste, iustificabuntur; et qui didicerint ista, invenient quid respondeant.<verse eID="Wis.6.11" />
        <verse sID="Wis.6.12" osisID="Wis.6.12" />Concupiscite ergo sermones meos; diligite illos, et habebitis disciplinam.<verse eID="Wis.6.12" />
        <verse sID="Wis.6.13" osisID="Wis.6.13" />Clara est, et quae numquam marcescit, sapientia; et facile videtur ab his qui diligunt eam, et invenitur ab his qui quaerunt illam.<verse eID="Wis.6.13" />
        <verse sID="Wis.6.14" osisID="Wis.6.14" />Praeoccupat qui se concupiscunt, ut illis se prior ostendat.<verse eID="Wis.6.14" />
        <verse sID="Wis.6.15" osisID="Wis.6.15" />Qui de luce vigilaverit ad illam non laborabit; assidentem enim illam foribus suis inveniet.<verse eID="Wis.6.15" />
        <verse sID="Wis.6.16" osisID="Wis.6.16" />Cogitare ergo de illa sensus est consummatus, et qui vigilaverit propter illam cito securus erit.<verse eID="Wis.6.16" />
        <verse sID="Wis.6.17" osisID="Wis.6.17" />Quoniam dignos se ipsa circuit quaerens, et in viis ostendit se hilariter, et in omni providentia occurrit illis.<verse eID="Wis.6.17" />
        <verse sID="Wis.6.18" osisID="Wis.6.18" />Initium enim illius verissima est disciplinae concupiscentia.<verse eID="Wis.6.18" />
        <verse sID="Wis.6.19" osisID="Wis.6.19" />Cura ergo disciplinae dilectio est, et dilectio custodia legum illius est; custoditio autem legum consummatio incorruptionis est;<verse eID="Wis.6.19" />
        <verse sID="Wis.6.20" osisID="Wis.6.20" />incorruptio autem facit esse proximum Deo.<verse eID="Wis.6.20" />
        <verse sID="Wis.6.21" osisID="Wis.6.21" />Concupiscentia itaque sapientiae deducit ad regnum perpetuum.<verse eID="Wis.6.21" />
        <verse sID="Wis.6.22" osisID="Wis.6.22" />Si ergo delectamini sedibus et sceptris, o reges populi, diligite sapientiam, ut in perpetuum regnetis:<verse eID="Wis.6.22" />
        <verse sID="Wis.6.23" osisID="Wis.6.23" />diligite lumen sapientiae, omnes qui praeestis populis.<verse eID="Wis.6.23" />
        <verse sID="Wis.6.24" osisID="Wis.6.24" />Quid est autem sapientia, et quemadmodum facta sit referam, et non abscondam a vobis sacramenta Dei, sed ab initio nativitatis investigabo: et ponam in lucem scientiam illius, et non praeteribo veritatem.<verse eID="Wis.6.24" />
        <verse sID="Wis.6.25" osisID="Wis.6.25" />Neque cum invidia tabescente iter habebo, quoniam talis homo non erit particeps sapientiae.<verse eID="Wis.6.25" />
        <verse sID="Wis.6.26" osisID="Wis.6.26" />Multitudo autem sapientium sanitas est orbis terrarum, et rex sapiens stabilimentum populi est.<verse eID="Wis.6.26" />
        <verse sID="Wis.6.27" osisID="Wis.6.27" />Ergo accipite disciplinam per sermones meos, et proderit vobis.<verse eID="Wis.6.27" />
      </p>
      <chapter eID="Wis.6" />
      <chapter sID="Wis.7" osisID="Wis.7" />
      <title>Chatper 7</title>
      <p>
        <verse sID="Wis.7.1" osisID="Wis.7.1" />Sum quidem et ego mortalis homo, similis omnibus, et ex genere terreni illius qui prior factus est; et in ventre matris figuratus sum caro,<verse eID="Wis.7.1" />
        <verse sID="Wis.7.2" osisID="Wis.7.2" />decem mensium tempore coagulatus sum in sanguine. Ex semine hominis, et delectamento somni conveniente.<verse eID="Wis.7.2" />
        <verse sID="Wis.7.3" osisID="Wis.7.3" />Et ego natus accepi communem aërem; et in similiter factam decidi terram, et primam vocem similem omnibus emisi plorans.<verse eID="Wis.7.3" />
        <verse sID="Wis.7.4" osisID="Wis.7.4" />In involumentis nutritus sum, et curis magnis:<verse eID="Wis.7.4" />
        <verse sID="Wis.7.5" osisID="Wis.7.5" />nemo enim ex regibus aliud habuit nativitatis initium.<verse eID="Wis.7.5" />
        <verse sID="Wis.7.6" osisID="Wis.7.6" />Unus ergo introitus est omnibus ad vitam, et similis exitus.<verse eID="Wis.7.6" />
        <verse sID="Wis.7.7" osisID="Wis.7.7" />Propter hoc optavi, et datus est mihi sensus; et invocavi, et venit in me spiritus sapientiae;<verse eID="Wis.7.7" />
        <verse sID="Wis.7.8" osisID="Wis.7.8" />et praeposui illam regnis et sedibus, et divitias nihil esse duxi in comparatione illius.<verse eID="Wis.7.8" />
        <verse sID="Wis.7.9" osisID="Wis.7.9" />Nec comparavi illi lapidem pretiosum, quoniam omne aurum in comparatione illius arena est exigua, et tamquam lutum aestimabitur argentum in conspectu illius.<verse eID="Wis.7.9" />
        <verse sID="Wis.7.10" osisID="Wis.7.10" />Super salutem et speciem dilexi illam, et proposui pro luce habere illam, quoniam inextinguibile est lumen illius.<verse eID="Wis.7.10" />
        <verse sID="Wis.7.11" osisID="Wis.7.11" />Venerunt autem mihi omnia bona pariter cum illa, et innumerabilis honestas per manus illius;<verse eID="Wis.7.11" />
        <verse sID="Wis.7.12" osisID="Wis.7.12" />et laetatus sum in omnibus, quoniam antecedebat me ista sapientia, et ignorabam quoniam horum omnium mater est.<verse eID="Wis.7.12" />
        <verse sID="Wis.7.13" osisID="Wis.7.13" />Quam sine fictione didici, et sine invidia communico, et honestatem illius non abscondo.<verse eID="Wis.7.13" />
        <verse sID="Wis.7.14" osisID="Wis.7.14" />Infinitus enim thesaurus est hominibus; quo qui usi sunt, participes facti sunt amicitiae Dei, propter disciplinae dona commendati.<verse eID="Wis.7.14" />
        <verse sID="Wis.7.15" osisID="Wis.7.15" />Mihi autem dedit Deus dicere ex sententia, et praesumere digna horum quae mihi dantur, quoniam ipse sapientiae dux est, et sapientium emendator.<verse eID="Wis.7.15" />
        <verse sID="Wis.7.16" osisID="Wis.7.16" />In manu enim illius et nos et sermones nostri, et omnis sapientia, et operum scientia, et disciplina.<verse eID="Wis.7.16" />
        <verse sID="Wis.7.17" osisID="Wis.7.17" />Ipse enim dedit mihi horum quae sunt scientiam veram, ut sciam dispositionem orbis terrarum, et virtutes elementorum,<verse eID="Wis.7.17" />
        <verse sID="Wis.7.18" osisID="Wis.7.18" />initium, et consummationem, et medietatem temporum, vicissitudinum permutationes, et commutationes temporum,<verse eID="Wis.7.18" />
        <verse sID="Wis.7.19" osisID="Wis.7.19" />anni cursus, et stellarum dispositiones,<verse eID="Wis.7.19" />
        <verse sID="Wis.7.20" osisID="Wis.7.20" />naturas animalium, et iras bestiarum, vim ventorum, et cogitationes hominum, differentias virgultorum, et virtutes radicum.<verse eID="Wis.7.20" />
        <verse sID="Wis.7.21" osisID="Wis.7.21" />Et quaecumque sunt absconsa et improvisa didici: omnium enim artifex docuit me sapientia.<verse eID="Wis.7.21" />
        <verse sID="Wis.7.22" osisID="Wis.7.22" />Est enim in illa spiritus intelligentiae, sanctus, unicus, multiplex, subtilis, disertus, mobilis, incoinquinatus, certus, suavis, amans bonum, acutus, quem nihil vetat, benefaciens,<verse eID="Wis.7.22" />
        <verse sID="Wis.7.23" osisID="Wis.7.23" />humanus, benignus, stabilis, certus, securus, omnem habens virtutem, omnia prospiciens, et qui capiat omnes spiritus, intelligibilis, mundus, subtilis.<verse eID="Wis.7.23" />
        <verse sID="Wis.7.24" osisID="Wis.7.24" />Omnibus enim mobilibus mobilior est sapientia: attingit autem ubique propter suam munditiam.<verse eID="Wis.7.24" />
        <verse sID="Wis.7.25" osisID="Wis.7.25" />Vapor est enim virtutis Dei, et emanatio quaedam est claritatis omnipotentis Dei sincera, et ideo nihil inquinatum in eam incurrit;<verse eID="Wis.7.25" />
        <verse sID="Wis.7.26" osisID="Wis.7.26" />candor est enim lucis aeternae, et speculum sine macula Dei maiestatis, et imago bonitatis illius.<verse eID="Wis.7.26" />
        <verse sID="Wis.7.27" osisID="Wis.7.27" />Et cum sit una, omnia potest; et in se permanens omnia innovat, et per nationes in animas sanctas se transfert, amicos Dei et prophetas constituit.<verse eID="Wis.7.27" />
        <verse sID="Wis.7.28" osisID="Wis.7.28" />Neminem enim diligit Deus, nisi eum qui cum sapientia inhabitat.<verse eID="Wis.7.28" />
        <verse sID="Wis.7.29" osisID="Wis.7.29" />Est enim haec speciosior sole, et super omnem dispositionem stellarum: luci comparata, invenitur prior.<verse eID="Wis.7.29" />
        <verse sID="Wis.7.30" osisID="Wis.7.30" />Illi enim succedit nox; sapientiam autem non vincit malitia.<verse eID="Wis.7.30" />
      </p>
      <chapter eID="Wis.7" />
      <chapter sID="Wis.8" osisID="Wis.8" />
      <title>Chatper 8</title>
      <p>
        <verse sID="Wis.8.1" osisID="Wis.8.1" />Attingit ergo a fine usque ad finem fortiter, et disponit omnia suaviter.<verse eID="Wis.8.1" />
        <verse sID="Wis.8.2" osisID="Wis.8.2" />Hanc amavi, et exquisivi a iuventute mea, et quaesivi sponsam mihi eam assumere, et amator factus sum formae illius.<verse eID="Wis.8.2" />
        <verse sID="Wis.8.3" osisID="Wis.8.3" />Generositatem illius glorificat, contubernium habens Dei; sed et omnium Dominus dilexit illam.<verse eID="Wis.8.3" />
        <verse sID="Wis.8.4" osisID="Wis.8.4" />Doctrix enim est disciplinae Dei, et electrix operum illius.<verse eID="Wis.8.4" />
        <verse sID="Wis.8.5" osisID="Wis.8.5" />Et si divitiae appetuntur in vita, quid sapientia locupletius quae operatur omnia?<verse eID="Wis.8.5" />
        <verse sID="Wis.8.6" osisID="Wis.8.6" />Si autem sensus operatur, quis horum quae sunt magis quam illa est artifex?<verse eID="Wis.8.6" />
        <verse sID="Wis.8.7" osisID="Wis.8.7" />Et si iustitiam quis diligit, labores huius magnas habent virtutes: sobrietatem enim et prudentiam docet, et iustitiam, et virtutem, quibus utilius nihil est in vita hominibus.<verse eID="Wis.8.7" />
        <verse sID="Wis.8.8" osisID="Wis.8.8" />Et si multitudinem scientiae desiderat quis, scit praeterita, et de futuris aestimat; scit versutias sermonum, et dissolutiones argumentorum; signa et monstra scit antequam fiant, et eventus temporum et saeculorum.<verse eID="Wis.8.8" />
        <verse sID="Wis.8.9" osisID="Wis.8.9" />Proposui ergo hanc adducere mihi ad convivendum; sciens quoniam mecum communicabit de bonis, et erit allocutio cogitationis et taedii mei.<verse eID="Wis.8.9" />
        <verse sID="Wis.8.10" osisID="Wis.8.10" />Habebo propter hanc claritatem ad turbas, et honorem apud seniores iuvenis;<verse eID="Wis.8.10" />
        <verse sID="Wis.8.11" osisID="Wis.8.11" />et acutus inveniar in iudicio; et in conspectu potentium admirabilis ero, et facies principum mirabuntur me:<verse eID="Wis.8.11" />
        <verse sID="Wis.8.12" osisID="Wis.8.12" />tacentem me sustinebunt, et loquentem me respicient, et sermocinante me plura, manus ori suo imponent.<verse eID="Wis.8.12" />
        <verse sID="Wis.8.13" osisID="Wis.8.13" />Praeterea habebo per hanc immortalitatem, et memoriam aeternam his qui post me futuri sunt relinquam.<verse eID="Wis.8.13" />
        <verse sID="Wis.8.14" osisID="Wis.8.14" />Disponam populos, et nationes mihi erunt subditae.<verse eID="Wis.8.14" />
        <verse sID="Wis.8.15" osisID="Wis.8.15" />Timebunt me audientes reges horrendi. In multitudine videbor bonus, et in bello fortis.<verse eID="Wis.8.15" />
        <verse sID="Wis.8.16" osisID="Wis.8.16" />Intrans in domum meam, conquiescam cum illa: non enim habet amaritudinem conversatio illius, nec taedium convictus illius, sed laetitiam et gaudium.<verse eID="Wis.8.16" />
        <verse sID="Wis.8.17" osisID="Wis.8.17" />Haec cogitans apud me et commemorans in corde meo, quoniam immortalitas est in cognatione sapientiae,<verse eID="Wis.8.17" />
        <verse sID="Wis.8.18" osisID="Wis.8.18" />et in amicitia illius delectatio bona, et in operibus manuum illius honestas sine defectione, et in certamine loquelae illius sapientia, et praeclaritas in communicatione sermonum ipsius, circuibam quaerens, ut mihi illam assumerem.<verse eID="Wis.8.18" />
        <verse sID="Wis.8.19" osisID="Wis.8.19" />Puer autem eram ingeniosus, et sortitus sum animam bonam.<verse eID="Wis.8.19" />
        <verse sID="Wis.8.20" osisID="Wis.8.20" />Et cum essem magis bonus, veni ad corpus incoinquinatum.<verse eID="Wis.8.20" />
        <verse sID="Wis.8.21" osisID="Wis.8.21" />Et ut scivi quoniam aliter non possem esse continens, nisi Deus det; et hoc ipsum erat sapientiae, scire cuius esset hoc donum: adii Dominum, et deprecatus sum illum, et dixi ex totis praecordiis meis:<verse eID="Wis.8.21" />
      </p>
      <chapter eID="Wis.8" />
      <chapter sID="Wis.9" osisID="Wis.9" />
      <title>Chatper 9</title>
      <p>
        <verse sID="Wis.9.1" osisID="Wis.9.1" />Deus patrum meorum, et Domine misericordiae, qui fecisti omnia verbo tuo,<verse eID="Wis.9.1" />
        <verse sID="Wis.9.2" osisID="Wis.9.2" />et sapientia tua constituisti hominem, ut dominaretur creaturae quae a te facta est,<verse eID="Wis.9.2" />
        <verse sID="Wis.9.3" osisID="Wis.9.3" />ut disponat orbem terrarum in aequitate et iustitia, et in directione cordis iudicium iudicet:<verse eID="Wis.9.3" />
        <verse sID="Wis.9.4" osisID="Wis.9.4" />da mihi sedium tuarum assistricem sapientiam, et noli me reprobare a pueris tuis,<verse eID="Wis.9.4" />
        <verse sID="Wis.9.5" osisID="Wis.9.5" />quoniam servus tuus sum ego, et filius ancillae tuae; homo infirmus, et exigui temporis, et minor ad intellectum iudicii et legum.<verse eID="Wis.9.5" />
        <verse sID="Wis.9.6" osisID="Wis.9.6" />Nam et si quis erit consummatus inter filios hominum, si ab illo abfuerit sapientia tua, in nihilum computabitur.<verse eID="Wis.9.6" />
        <verse sID="Wis.9.7" osisID="Wis.9.7" />Tu elegisti me regem populo tuo, et iudicem filiorum tuorum et filiarum.<verse eID="Wis.9.7" />
        <verse sID="Wis.9.8" osisID="Wis.9.8" />Et dixisti me aedificare templum in monte sancto tuo, et in civitate habitationis tuae altare, similitudinem tabernaculi sancti tui quod praeparasti ab initio;<verse eID="Wis.9.8" />
        <verse sID="Wis.9.9" osisID="Wis.9.9" />et tecum sapientia tua, quae novit opera tua, quae et affuit tunc cum orbem terrarum faceres, et sciebat quid esset placitum oculis tuis, et quid directum in praeceptis tuis.<verse eID="Wis.9.9" />
        <verse sID="Wis.9.10" osisID="Wis.9.10" />Mitte illam de caelis sanctis tuis, et a sede magnitudinis tuae, ut mecum sit et mecum laboret, ut sciam quid acceptum sit apud te:<verse eID="Wis.9.10" />
        <verse sID="Wis.9.11" osisID="Wis.9.11" />scit enim illa omnia, et intelligit, et deducet me in operibus meis sobrie, et custodiet me in sua potentia.<verse eID="Wis.9.11" />
        <verse sID="Wis.9.12" osisID="Wis.9.12" />Et erunt accepta opera mea; et disponam populum tuum iuste, et ero dignus sedium patris mei.<verse eID="Wis.9.12" />
        <verse sID="Wis.9.13" osisID="Wis.9.13" />Quis enim hominum poterit scire consilium Dei? Aut quis poterit cogitare quid velit Deus?<verse eID="Wis.9.13" />
        <verse sID="Wis.9.14" osisID="Wis.9.14" />Cogitationes enim mortalium timidae, et incertae providentiae nostrae;<verse eID="Wis.9.14" />
        <verse sID="Wis.9.15" osisID="Wis.9.15" />corpus enim quod corrumpitur aggravat animam, et terrena inhabitatio deprimit sensum multa cogitantem.<verse eID="Wis.9.15" />
        <verse sID="Wis.9.16" osisID="Wis.9.16" />Et difficile aestimamus quae in terra sunt, et quae in prospectu sunt invenimus cum labore: quae autem in caelis sunt quis investigabit?<verse eID="Wis.9.16" />
        <verse sID="Wis.9.17" osisID="Wis.9.17" />Sensum autem tuum quis sciet, nisi tu dederis sapientiam, et miseris spiritum sanctum tuum de altissimis,<verse eID="Wis.9.17" />
        <verse sID="Wis.9.18" osisID="Wis.9.18" />et sic correctae sint semitae eorum qui sunt in terris, et quae tibi placent didicerint homines?<verse eID="Wis.9.18" />
        <verse sID="Wis.9.19" osisID="Wis.9.19" />Nam per sapientiam sanati sunt quicumque placuerunt tibi, Domine, a principio.<verse eID="Wis.9.19" />
      </p>
      <chapter eID="Wis.9" />
      <chapter sID="Wis.10" osisID="Wis.10" />
      <title>Chatper 10</title>
      <p>
        <verse sID="Wis.10.1" osisID="Wis.10.1" />Haec illum qui primus formatus est a Deo patre orbis terrarum, cum solus esset creatus, custodivit,<verse eID="Wis.10.1" />
        <verse sID="Wis.10.2" osisID="Wis.10.2" />et eduxit illum a delicto suo, et dedit illi virtutem continendi omnia.<verse eID="Wis.10.2" />
        <verse sID="Wis.10.3" osisID="Wis.10.3" />Ab hac ut recessit iniustus, in ira sua, per iram homicidii fraterni deperiit.<verse eID="Wis.10.3" />
        <verse sID="Wis.10.4" osisID="Wis.10.4" />Propter quem cum aqua deleret terram, sanavit iterum sapientia, per contemptibile lignum iustum gubernans.<verse eID="Wis.10.4" />
        <verse sID="Wis.10.5" osisID="Wis.10.5" />Haec et in consensu nequitiae cum se nationes contulissent, scivit iustum, et conservavit sine querela Deo, et in filii misericordia fortem custodivit.<verse eID="Wis.10.5" />
        <verse sID="Wis.10.6" osisID="Wis.10.6" />Haec iustum a pereuntibus impiis liberavit fugientem, descendente igne in Pentapolim,<verse eID="Wis.10.6" />
        <verse sID="Wis.10.7" osisID="Wis.10.7" />quibus in testimonium nequitiae fumigabunda constat deserta terra, et incerto tempore fructus habentes arbores, et incredibilis animae memoria stans figmentum salis.<verse eID="Wis.10.7" />
        <verse sID="Wis.10.8" osisID="Wis.10.8" />Sapientiam enim praetereuntes, non tantum in hoc lapsi sunt ut ignorarent bona, sed et insipientiae suae reliquerunt hominibus memoriam, ut in his quae peccaverunt nec latere potuissent.<verse eID="Wis.10.8" />
        <verse sID="Wis.10.9" osisID="Wis.10.9" />Sapientia autem hos qui se observant a doloribus liberavit.<verse eID="Wis.10.9" />
        <verse sID="Wis.10.10" osisID="Wis.10.10" />Haec profugum irae fratris iustum deduxit per vias rectas; et ostendit illi regnum Dei, et dedit illi scientiam sanctorum, honestavit illum in laboribus, et complevit labores illius.<verse eID="Wis.10.10" />
        <verse sID="Wis.10.11" osisID="Wis.10.11" />In fraude circumvenientium illum affuit illi, et honestum fecit illum.<verse eID="Wis.10.11" />
        <verse sID="Wis.10.12" osisID="Wis.10.12" />Custodivit illum ab inimicis, et a seductoribus tutavit illum, et certamen forte dedit illi ut vinceret, et sciret quoniam omnium potentior est sapientia.<verse eID="Wis.10.12" />
        <verse sID="Wis.10.13" osisID="Wis.10.13" />Haec venditum iustum non dereliquit, sed a peccatoribus liberavit eum; descenditque cum illo in foveam,<verse eID="Wis.10.13" />
        <verse sID="Wis.10.14" osisID="Wis.10.14" />et in vinculis non dereliquit illum, donec afferret illi sceptrum regni, et potentiam adversus eos qui eum deprimebant; et mendaces ostendit qui maculaverunt illum, et dedit illi claritatem aeternam.<verse eID="Wis.10.14" />
        <verse sID="Wis.10.15" osisID="Wis.10.15" />Haec populum iustum et semen sine querela liberavit a nationibus quae illum deprimebant.<verse eID="Wis.10.15" />
        <verse sID="Wis.10.16" osisID="Wis.10.16" />Intravit in animam servi Dei, et stetit contra reges horrendos in portentis et signis.<verse eID="Wis.10.16" />
        <verse sID="Wis.10.17" osisID="Wis.10.17" />Et reddidit iustis mercedem laborum suorum, et deduxit illos in via mirabili, et fuit illis in velamento diei, et in luce stellarum per noctem;<verse eID="Wis.10.17" />
        <verse sID="Wis.10.18" osisID="Wis.10.18" />transtulit illos per mare Rubrum, et transvexit illos per aquam nimiam.<verse eID="Wis.10.18" />
        <verse sID="Wis.10.19" osisID="Wis.10.19" />Inimicos autem illorum demersit in mare, et ab altitudine inferorum eduxit illos. Ideo iusti tulerunt spolia impiorum;<verse eID="Wis.10.19" />
        <verse sID="Wis.10.20" osisID="Wis.10.20" />et decantaverunt, Domine, nomen sanctum tuum, et victricem manum tuam laudaverunt pariter:<verse eID="Wis.10.20" />
        <verse sID="Wis.10.21" osisID="Wis.10.21" />quoniam sapientia aperuit os mutorum, et linguas infantium fecit disertas.<verse eID="Wis.10.21" />
      </p>
      <chapter eID="Wis.10" />
      <chapter sID="Wis.11" osisID="Wis.11" />
      <title>Chatper 11</title>
      <p>
        <verse sID="Wis.11.1" osisID="Wis.11.1" />Direxit opera eorum in manibus prophetae sancti.<verse eID="Wis.11.1" />
        <verse sID="Wis.11.2" osisID="Wis.11.2" />Iter fecerunt per deserta quae non habitabantur, et in locis desertis fixerunt casas.<verse eID="Wis.11.2" />
        <verse sID="Wis.11.3" osisID="Wis.11.3" />Steterunt contra hostes, et de inimicis se vindicaverunt.<verse eID="Wis.11.3" />
        <verse sID="Wis.11.4" osisID="Wis.11.4" />Sitierunt, et invocaverunt te; et data est illis aqua de petra altissima, et requies sitis de lapide duro.<verse eID="Wis.11.4" />
        <verse sID="Wis.11.5" osisID="Wis.11.5" />Per quae enim poenas passi sunt inimici illorum a defectione potus sui, et in eis cum abundarent filii Israël laetati sunt,<verse eID="Wis.11.5" />
        <verse sID="Wis.11.6" osisID="Wis.11.6" />per haec, cum illis deessent, bene cum illis actum est.<verse eID="Wis.11.6" />
        <verse sID="Wis.11.7" osisID="Wis.11.7" />Nam pro fonte quidem sempiterni fluminis, humanum sanguinem dedisti iniustis.<verse eID="Wis.11.7" />
        <verse sID="Wis.11.8" osisID="Wis.11.8" />Qui cum minuerentur in traductione infantium occisorum, dedisti illis abundantem aquam insperate,<verse eID="Wis.11.8" />
        <verse sID="Wis.11.9" osisID="Wis.11.9" />ostendens per sitim, quae tunc fuit, quemadmodum tuos exaltares, et adversarios illorum necares.<verse eID="Wis.11.9" />
        <verse sID="Wis.11.10" osisID="Wis.11.10" />Cum enim tentati sunt, et quidem cum misericordia disciplinam accipientes, scierunt quemadmodum cum ira iudicati impii tormenta paterentur.<verse eID="Wis.11.10" />
        <verse sID="Wis.11.11" osisID="Wis.11.11" />Hos quidem tamquam pater monens probasti; illos autem tamquam durus rex interrogans condemnasti.<verse eID="Wis.11.11" />
        <verse sID="Wis.11.12" osisID="Wis.11.12" />Absentes enim, et praesentes, similiter torquebantur.<verse eID="Wis.11.12" />
        <verse sID="Wis.11.13" osisID="Wis.11.13" />Duplex enim illos acceperat taedium et gemitus, cum memoria praeteritorum.<verse eID="Wis.11.13" />
        <verse sID="Wis.11.14" osisID="Wis.11.14" />Cum enim audirent per sua tormenta bene secum agi, commemorati sunt Dominum, admirantes in finem exitus.<verse eID="Wis.11.14" />
        <verse sID="Wis.11.15" osisID="Wis.11.15" />Quem enim in expositione prava proiectum deriserunt, in finem eventus mirati sunt, non similiter iustis sitientes.<verse eID="Wis.11.15" />
        <verse sID="Wis.11.16" osisID="Wis.11.16" />Pro cogitationibus autem insensatis iniquitatis illorum, quod quidam errantes colebant mutos serpentes et bestias supervacuas, immisisti illis multitudinem mutorum animalium in vindictam;<verse eID="Wis.11.16" />
        <verse sID="Wis.11.17" osisID="Wis.11.17" />ut scirent quia per quae peccat quis, per haec et torquetur.<verse eID="Wis.11.17" />
        <verse sID="Wis.11.18" osisID="Wis.11.18" />Non enim impossibilis erat omnipotens manus tua, quae creavit orbem terrarum ex materia invisa, immittere illis multitudinem ursorum, aut audaces leones,<verse eID="Wis.11.18" />
        <verse sID="Wis.11.19" osisID="Wis.11.19" />aut novi generis ira plenas ignotas bestias, aut vaporem ignium spirantes, aut fumi odorem proferentes, aut horrendas ab oculis scintillas emittentes;<verse eID="Wis.11.19" />
        <verse sID="Wis.11.20" osisID="Wis.11.20" />quarum non solum laesura poterat illos exterminare, sed et aspectus per timorem occidere.<verse eID="Wis.11.20" />
        <verse sID="Wis.11.21" osisID="Wis.11.21" />Sed et sine his uno spiritu poterant occidi, persecutionem passi ab ipsis factis suis, et dispersi per spiritum virtutis tuae; sed omnia in mensura, et numero et pondere disposuisti;<verse eID="Wis.11.21" />
        <verse sID="Wis.11.22" osisID="Wis.11.22" />multum enim valere, tibi soli supererat semper; et virtuti brachii tui quis resistet?<verse eID="Wis.11.22" />
        <verse sID="Wis.11.23" osisID="Wis.11.23" />Quoniam tamquam momentum staterae, sic est ante te orbis terrarum, et tamquam gutta roris antelucani quae descendit in terram.<verse eID="Wis.11.23" />
        <verse sID="Wis.11.24" osisID="Wis.11.24" />Sed misereris omnium, quia omnia potes; et dissimulas peccata hominum, propter poenitentiam.<verse eID="Wis.11.24" />
        <verse sID="Wis.11.25" osisID="Wis.11.25" />Diligis enim omnia quae sunt, et nihil odisti eorum quae fecisti; nec enim odiens aliquid constituisti, aut fecisti.<verse eID="Wis.11.25" />
        <verse sID="Wis.11.26" osisID="Wis.11.26" />Quomodo autem posset aliquid permanere, nisi tu voluisses? aut quod a te vocatum non esset conservaretur?<verse eID="Wis.11.26" />
        <verse sID="Wis.11.27" osisID="Wis.11.27" />Parcis autem omnibus, quoniam tua sunt. Domine, qui amas animas.<verse eID="Wis.11.27" />
      </p>
      <chapter eID="Wis.11" />
      <chapter sID="Wis.12" osisID="Wis.12" />
      <title>Chatper 12</title>
      <p>
        <verse sID="Wis.12.1" osisID="Wis.12.1" />O quam bonus et suavis est, Domine, spiritus tuus in omnibus!<verse eID="Wis.12.1" />
        <verse sID="Wis.12.2" osisID="Wis.12.2" />Ideoque eos qui exerrant partibus corripis, et de quibus peccant admones et alloqueris, ut relicta malitia credant in te, Domine.<verse eID="Wis.12.2" />
        <verse sID="Wis.12.3" osisID="Wis.12.3" />Illos enim antiquos inhabitatores terrae sanctae tuae, quos exhorruisti,<verse eID="Wis.12.3" />
        <verse sID="Wis.12.4" osisID="Wis.12.4" />quoniam odibilia opera tibi faciebant per medicamina et sacrificia iniusta,<verse eID="Wis.12.4" />
        <verse sID="Wis.12.5" osisID="Wis.12.5" />et filiorum suorum necatores sine misericordia, et comestores viscerum hominum, et devoratores sanguinis a medio sacramento tuo,<verse eID="Wis.12.5" />
        <verse sID="Wis.12.6" osisID="Wis.12.6" />et auctores parentes animarum inauxiliatarum, perdere voluisti per manus parentum nostrorum;<verse eID="Wis.12.6" />
        <verse sID="Wis.12.7" osisID="Wis.12.7" />ut dignam perciperent peregrinationem puerorum Dei, quae tibi omnium carior est terra.<verse eID="Wis.12.7" />
        <verse sID="Wis.12.8" osisID="Wis.12.8" />Sed et his tamquam hominibus pepercisti, et misisti antecessores exercitus tui vespas, ut illos paulatim exterminarent.<verse eID="Wis.12.8" />
        <verse sID="Wis.12.9" osisID="Wis.12.9" />Non quia impotens eras in bello subiicere impios iustis, aut bestiis saevis, aut verbo duro simul exterminare;<verse eID="Wis.12.9" />
        <verse sID="Wis.12.10" osisID="Wis.12.10" />sed partibus iudicans, dabas locum poenitentiae, non ignorans quoniam nequam est natio eorum, et naturalis malitia ipsorum, et quoniam non poterat mutari cogitatio illorum in perpetuum.<verse eID="Wis.12.10" />
        <verse sID="Wis.12.11" osisID="Wis.12.11" />Semen enim erat maledictum ab initio; nec timens aliquem, veniam dabas peccatis illorum.<verse eID="Wis.12.11" />
        <verse sID="Wis.12.12" osisID="Wis.12.12" />Quis enim dicet tibi: Quid fecisti? aut quis stabit contra iudicium tuum? aut quis in conspectu tuo veniet vindex iniquorum hominum? aut quis tibi imputabit, si perierint nationes quas tu fecisti?<verse eID="Wis.12.12" />
        <verse sID="Wis.12.13" osisID="Wis.12.13" />Non enim est alius Deus quam tu, cui cura est de omnibus, ut ostendas quoniam non iniuste iudicas iudicium.<verse eID="Wis.12.13" />
        <verse sID="Wis.12.14" osisID="Wis.12.14" />Neque rex neque tyrannus in conspectu tuo inquirent de his quos perdidisti.<verse eID="Wis.12.14" />
        <verse sID="Wis.12.15" osisID="Wis.12.15" />Cum ergo sis iustus, iuste omnia disponis; ipsum quoque qui non debet puniri condemnare, exterum aestimas a tua virtute.<verse eID="Wis.12.15" />
        <verse sID="Wis.12.16" osisID="Wis.12.16" />Virtus enim tua iustitiae initium est, et ob hoc quod Dominus es, omnibus te parcere facis.<verse eID="Wis.12.16" />
        <verse sID="Wis.12.17" osisID="Wis.12.17" />Virtutem enim ostendis tu, qui non crederis esse in virtute consummatus, et horum qui te nesciunt audaciam traducis.<verse eID="Wis.12.17" />
        <verse sID="Wis.12.18" osisID="Wis.12.18" />Tu autem dominator virtutis, cum tranquilitate iudicas, et cum magna reverentia disponis nos: subest enim tibi, cum volueris posse.<verse eID="Wis.12.18" />
        <verse sID="Wis.12.19" osisID="Wis.12.19" />Docuisti autem populum tuum, per talia opera, quoniam oportet iustum esse et humanum; et bonae spei fecisti filios tuos, quoniam iudicans das locum in peccatis poenitentiae.<verse eID="Wis.12.19" />
        <verse sID="Wis.12.20" osisID="Wis.12.20" />Si enim inimicos servorum tuorum, et debitos morti, cum tanta cruciasti attentione, dans tempus et locum per quae possent mutari a malitia:<verse eID="Wis.12.20" />
        <verse sID="Wis.12.21" osisID="Wis.12.21" />cum quanta diligentia iudicasti filios tuos, quorum parentibus iuramenta et conventiones dedisti bonarum promissionum!<verse eID="Wis.12.21" />
        <verse sID="Wis.12.22" osisID="Wis.12.22" />Cum ergo das nobis disciplinam, inimicos nostros multipliciter flagellas, ut bonitatem tuam cogitemus iudicantes, et cum de nobis iudicatur, speremus misericordiam tuam.<verse eID="Wis.12.22" />
        <verse sID="Wis.12.23" osisID="Wis.12.23" />Unde et illis qui in vita sua insensate et iniuste vixerunt, per haec quae coluerunt dedisti summa tormenta.<verse eID="Wis.12.23" />
        <verse sID="Wis.12.24" osisID="Wis.12.24" />Etenim in erroris via diutius erraverunt, deos aestimantes haec quae in animalibus sunt supervacua, infantium insensatorum more viventes.<verse eID="Wis.12.24" />
        <verse sID="Wis.12.25" osisID="Wis.12.25" />Propter hoc tamquam pueris insensatis iudicium in derisum dedisti.<verse eID="Wis.12.25" />
        <verse sID="Wis.12.26" osisID="Wis.12.26" />Qui autem ludibriis et increpationibus non sunt correcti, dignum Dei iudicium experti sunt.<verse eID="Wis.12.26" />
        <verse sID="Wis.12.27" osisID="Wis.12.27" />In quibus enim patientes indignabantur per haec quos putabant deos, in ipsis cum exterminarentur videntes, illum quem olim negabant se nosse, verum Deum agnoverunt; propter quod et finis condemnationis eorum venit super illos.<verse eID="Wis.12.27" />
      </p>
      <chapter eID="Wis.12" />
      <chapter sID="Wis.13" osisID="Wis.13" />
      <title>Chatper 13</title>
      <p>
        <verse sID="Wis.13.1" osisID="Wis.13.1" />Vani autem sunt omnes homines in quibus non subest scientia Dei; et de his quae videntur bona, non potuerunt intelligere eum qui est, neque operibus attendentes agnoverunt quis esset artifex;<verse eID="Wis.13.1" />
        <verse sID="Wis.13.2" osisID="Wis.13.2" />sed aut ignem, aut spiritum, aut citatum aërem, aut gyrum stellarum, aut nimiam aquam, aut solem et lunam, rectores orbis terrarum deos putaverunt.<verse eID="Wis.13.2" />
        <verse sID="Wis.13.3" osisID="Wis.13.3" />Quorum si specie delectati, deos putaverunt, sciant quanto his dominator eorum speciosior est; speciei enim generator haec omnia constituit.<verse eID="Wis.13.3" />
        <verse sID="Wis.13.4" osisID="Wis.13.4" />Aut si virtutem et opera eorum mirati sunt, intelligant ab illis quoniam qui haec fecit fortior est illis;<verse eID="Wis.13.4" />
        <verse sID="Wis.13.5" osisID="Wis.13.5" />a magnitudine enim speciei et creaturae cognoscibiliter poterit creator horum videri.<verse eID="Wis.13.5" />
        <verse sID="Wis.13.6" osisID="Wis.13.6" />Sed tamen adhuc in his minor est querela; et hi enim fortasse errant, Deum quaerentes, et volentes invenire.<verse eID="Wis.13.6" />
        <verse sID="Wis.13.7" osisID="Wis.13.7" />Etenim cum in operibus illius conversentur inquirunt, et persuasum habent quoniam bona sunt quae videntur.<verse eID="Wis.13.7" />
        <verse sID="Wis.13.8" osisID="Wis.13.8" />Iterum autem nec his debet ignosci.<verse eID="Wis.13.8" />
        <verse sID="Wis.13.9" osisID="Wis.13.9" />Si enim tantum potuerunt scire ut possent aestimare saeculum, quomodo huius Dominum non facilius invenerunt?<verse eID="Wis.13.9" />
        <verse sID="Wis.13.10" osisID="Wis.13.10" />Infelices autem sunt, et inter mortuos spes illorum est, qui appellaverunt deos opera manuum hominum, aurum et argentum, artis inventionem et similitudines animalium, aut lapidem inutilem opus manus antiquae.<verse eID="Wis.13.10" />
        <verse sID="Wis.13.11" osisID="Wis.13.11" />Aut si quis artifex faber de silva lignum rectum secuerit, et huius docte eradat omnem corticem, et arte sua usus, diligenter fabricet vas utile in conversationem vitae;<verse eID="Wis.13.11" />
        <verse sID="Wis.13.12" osisID="Wis.13.12" />reliquiis autem eius operis ad praeparationem escae abutatur;<verse eID="Wis.13.12" />
        <verse sID="Wis.13.13" osisID="Wis.13.13" />et reliquum horum quod ad nullos usus facit, lignum curvum et vorticibus plenum, sculpat diligenter per vacuitatem suam, et per scientiam suae artis figuret illud, et assimilet illud imagini hominis,<verse eID="Wis.13.13" />
        <verse sID="Wis.13.14" osisID="Wis.13.14" />aut alicui ex animalibus illud comparet: perliniens rubrica, et rubicundum faciens fuco colorem illius, et omnem maculam quae in illo est perliniens;<verse eID="Wis.13.14" />
        <verse sID="Wis.13.15" osisID="Wis.13.15" />et faciat ei dignam habitationem, et in pariete ponens illud, et confirmans ferro,<verse eID="Wis.13.15" />
        <verse sID="Wis.13.16" osisID="Wis.13.16" />ne forte cadat; prospiciens illi, sciens quoniam non potest adiuvare se: imago enim est, et opus est illi adiutorium.<verse eID="Wis.13.16" />
        <verse sID="Wis.13.17" osisID="Wis.13.17" />Et de substantia sua, et de filiis suis, et de nuptiis votum faciens inquirit. Non erubescit loqui cum illo qui sine anima est.<verse eID="Wis.13.17" />
        <verse sID="Wis.13.18" osisID="Wis.13.18" />Et pro sanitate quidem infirmum deprecatur, et pro vita rogat mortuum, et in adiutorium inutilem invocat.<verse eID="Wis.13.18" />
        <verse sID="Wis.13.19" osisID="Wis.13.19" />Et pro itinere petit ab eo qui ambulare non potest; et de acquirendo, et de operando, et de omnium rerum eventu, petit ab eo qui in omnibus est inutilis.<verse eID="Wis.13.19" />
      </p>
      <chapter eID="Wis.13" />
      <chapter sID="Wis.14" osisID="Wis.14" />
      <title>Chatper 14</title>
      <p>
        <verse sID="Wis.14.1" osisID="Wis.14.1" />Iterum alius navigare cogitans, et per feros fluctus iter facere incipiens, ligno portante se, fragilius lignum invocat.<verse eID="Wis.14.1" />
        <verse sID="Wis.14.2" osisID="Wis.14.2" />Illud enim cupiditas acquirendi excogitavit, et artifex sapientia fabricavit sua.<verse eID="Wis.14.2" />
        <verse sID="Wis.14.3" osisID="Wis.14.3" />Tua autem, Pater, providentia gubernat: quoniam dedisti et in mari viam, et inter fluctus semitam firmissimam,<verse eID="Wis.14.3" />
        <verse sID="Wis.14.4" osisID="Wis.14.4" />ostendens quoniam potens es ex omnibus salvare, etiam si sine arte aliquis adeat mare.<verse eID="Wis.14.4" />
        <verse sID="Wis.14.5" osisID="Wis.14.5" />Sed ut non essent vacua sapientiae tuae opera, propter hoc etiam et exiguo ligno credunt homines animas suas, et transeuntes mare per ratem liberati sunt.<verse eID="Wis.14.5" />
        <verse sID="Wis.14.6" osisID="Wis.14.6" />Sed et ab initio cum perirent superbi gigantes, spes orbis terrarum ad ratem confugiens, remisit saeculo semen nativitatis quae manu tua erat gubernata.<verse eID="Wis.14.6" />
        <verse sID="Wis.14.7" osisID="Wis.14.7" />Benedictum est enim lignum per quod fit iustitia;<verse eID="Wis.14.7" />
        <verse sID="Wis.14.8" osisID="Wis.14.8" />per manus autem quod fit idolum, maledictum est et ipsum, et qui fecit illud; quia ille quidem operatus est, illud autem cum esset fragile, deus cognominatus est.<verse eID="Wis.14.8" />
        <verse sID="Wis.14.9" osisID="Wis.14.9" />Similiter autem odio sunt Deo impius et impietas eius;<verse eID="Wis.14.9" />
        <verse sID="Wis.14.10" osisID="Wis.14.10" />etenim quod factum est, cum illo qui fecit tormenta patietur.<verse eID="Wis.14.10" />
        <verse sID="Wis.14.11" osisID="Wis.14.11" />Propter hoc et in idolis nationum non erit respectus, quoniam creaturae Dei in odium factae sunt, et in tentationem animabus hominum, et in muscipulam pedibus insipientium.<verse eID="Wis.14.11" />
        <verse sID="Wis.14.12" osisID="Wis.14.12" />Initium enim fornicationis est exquisitio idolorum; et adinventio illorum corruptio vitae est:<verse eID="Wis.14.12" />
        <verse sID="Wis.14.13" osisID="Wis.14.13" />neque enim erant ab initio, neque erunt in perpetuum.<verse eID="Wis.14.13" />
        <verse sID="Wis.14.14" osisID="Wis.14.14" />Supervacuitas enim hominum haec advenit in orbem terrarum; et ideo brevis illorum finis est inventus.<verse eID="Wis.14.14" />
        <verse sID="Wis.14.15" osisID="Wis.14.15" />Acerbo enim luctu dolens pater, cito sibi rapti filii fecit imaginem; et illum qui tunc quasi homo mortuus fuerat, nunc tamquam deum colere coepit, et constituit inter servos suos sacra et sacrificia.<verse eID="Wis.14.15" />
        <verse sID="Wis.14.16" osisID="Wis.14.16" />Deinde interveniente tempore, convalescente iniqua consuetudine, hic error tamquam lex custoditus est, et tyrannorum imperio colebantur figmenta.<verse eID="Wis.14.16" />
        <verse sID="Wis.14.17" osisID="Wis.14.17" />Et hos quos in palam homines honorare non poterant propter hoc quod longe essent, e longinquo figura eorum allata, evidentem imaginem regis quem honorare volebant fecerunt, ut illum qui aberat, tanquam praesentem colerent sua sollicitudine.<verse eID="Wis.14.17" />
        <verse sID="Wis.14.18" osisID="Wis.14.18" />Provexit autem ad horum culturam et hos qui ignorabant artificis eximia diligentia.<verse eID="Wis.14.18" />
        <verse sID="Wis.14.19" osisID="Wis.14.19" />Ille enim, volens placere illi qui se assumpsit, elaboravit arte sua ut similitudinem in melius figuraret.<verse eID="Wis.14.19" />
        <verse sID="Wis.14.20" osisID="Wis.14.20" />Multitudo autem hominum, abducta per speciem operis, eum qui ante tempus tanquam homo honoratus fuerat, nunc deum aestimaverunt.<verse eID="Wis.14.20" />
        <verse sID="Wis.14.21" osisID="Wis.14.21" />Et haec fuit vitae humanae deceptio, quoniam aut affectui, aut regibus deservientes homines, incommunicabile nomen lapidibus et lignis imposuerunt.<verse eID="Wis.14.21" />
        <verse sID="Wis.14.22" osisID="Wis.14.22" />Et non suffecerat errasse eos circa Dei scientiam, sed et in magno viventes inscientiae bello, tot et tam magna mala pacem appellant.<verse eID="Wis.14.22" />
        <verse sID="Wis.14.23" osisID="Wis.14.23" />Aut enim filios suos sacrificantes, aut obscura sacrificia facientes, aut insaniae plenas vigilias habentes,<verse eID="Wis.14.23" />
        <verse sID="Wis.14.24" osisID="Wis.14.24" />neque vitam, neque nuptias mundas iam custodiunt: sed alius alium per invidiam occidit, aut adulterans contristat;<verse eID="Wis.14.24" />
        <verse sID="Wis.14.25" osisID="Wis.14.25" />et omnia commista sunt: sanguis, homicidium, furtum et fictio, corruptio et infidelitas, turbatio et periurium, tumultus bonorum,<verse eID="Wis.14.25" />
        <verse sID="Wis.14.26" osisID="Wis.14.26" />Dei immemoratio, animarum inquinatio. Nativitatis immutatio, nuptiarum inconstantia, inordinatio moechiae et impudicitiae.<verse eID="Wis.14.26" />
        <verse sID="Wis.14.27" osisID="Wis.14.27" />Infandorum enim idolorum cultura omnis mali causa est, et initium et finis.<verse eID="Wis.14.27" />
        <verse sID="Wis.14.28" osisID="Wis.14.28" />Aut enim dum laetantur insaniunt, aut certe vaticinantur falsa, aut vivunt iniuste, aut peierant cito.<verse eID="Wis.14.28" />
        <verse sID="Wis.14.29" osisID="Wis.14.29" />Dum enim confidunt in idolis quae sine anima sunt, male iurantes noceri se non sperant.<verse eID="Wis.14.29" />
        <verse sID="Wis.14.30" osisID="Wis.14.30" />Utraque ergo illis evenient digne, quoniam male senserunt de Deo, attendentes idolis, et iuraverunt iniuste, in dolo contemnentes iustitiam.<verse eID="Wis.14.30" />
        <verse sID="Wis.14.31" osisID="Wis.14.31" />Non enim iuratorum virtus, sed peccantium poena, perambulat semper iniustorum praevaricationem.<verse eID="Wis.14.31" />
      </p>
      <chapter eID="Wis.14" />
      <chapter sID="Wis.15" osisID="Wis.15" />
      <title>Chatper 15</title>
      <p>
        <verse sID="Wis.15.1" osisID="Wis.15.1" />Tu autem, Deus noster, suavis et verus es, patiens, et in misericordia disponens omnia.<verse eID="Wis.15.1" />
        <verse sID="Wis.15.2" osisID="Wis.15.2" />Etenim si peccaverimus, tui sumus scientes magnitudinem tuam; et si non peccaverimus, scimus quoniam apud te sumus computati.<verse eID="Wis.15.2" />
        <verse sID="Wis.15.3" osisID="Wis.15.3" />Nosse enim te, consummata iustitia est; et scire iustitiam et virtutem tuam, radix est immortalitatis.<verse eID="Wis.15.3" />
        <verse sID="Wis.15.4" osisID="Wis.15.4" />Non enim in errorem induxit nos hominum malae artis excogitatio, nec umbra picturae labor sine fructu, effigies sculpta per varios colores,<verse eID="Wis.15.4" />
        <verse sID="Wis.15.5" osisID="Wis.15.5" />cuius aspectus insensato dat concupiscentiam, et diligit mortuae imaginis effigiem sine anima.<verse eID="Wis.15.5" />
        <verse sID="Wis.15.6" osisID="Wis.15.6" />Malorum amatores digni sunt qui spem habeant in talibus, et qui faciunt illos, et qui diligunt, et qui colunt.<verse eID="Wis.15.6" />
        <verse sID="Wis.15.7" osisID="Wis.15.7" />Sed et figulus mollem terram premens, laboriose fingit ad usus nostros unumquodque vas; et de eodem luto fingit quae munda sunt in usum vasa, et similiter quae his sunt contraria; horum autem vasorum quis sit usus, iudex est figulus.<verse eID="Wis.15.7" />
        <verse sID="Wis.15.8" osisID="Wis.15.8" />Et cum labore vano deum fingit de eodem luto, ille qui paulo ante de terra factus fuerat, et post pusilum reducit se unde acceptus est, repetitus animae debitum quam habebat.<verse eID="Wis.15.8" />
        <verse sID="Wis.15.9" osisID="Wis.15.9" />Sed cura est illi non quia laboraturus est, nec quoniam brevis illi vita est; sed concertatur aurificibus et argentariis; sed et aerarios imitatur, et gloriam praefert, quoniam res supervacuas fingit.<verse eID="Wis.15.9" />
        <verse sID="Wis.15.10" osisID="Wis.15.10" />Cinis est enim cor eius, et terra supervacua spes illius, et luto vilior vita eius;<verse eID="Wis.15.10" />
        <verse sID="Wis.15.11" osisID="Wis.15.11" />quoniam ignoravit qui se finxit, et qui inspiravit illi animam quae operatur, et qui insufflavit ei spiritum vitalem.<verse eID="Wis.15.11" />
        <verse sID="Wis.15.12" osisID="Wis.15.12" />Sed et aestimaverunt ludum esse vitam nostram, et conversationem vitae compositam ad lucrum, et oportere undecumque etiam ex malo acquirere.<verse eID="Wis.15.12" />
        <verse sID="Wis.15.13" osisID="Wis.15.13" />Hic enim scit se super omnes delinquere, qui ex terrae materia fragilia vasa et sculptilia fingit.<verse eID="Wis.15.13" />
        <verse sID="Wis.15.14" osisID="Wis.15.14" />Omnes enim insipientes, et infelices supra modum animae superbi, sunt inimici populi tui, et imperantes illi:<verse eID="Wis.15.14" />
        <verse sID="Wis.15.15" osisID="Wis.15.15" />quoniam omnia idola nationum deos aestimaverunt, quibus neque oculorum usus est ad videndum, neque nares ad percipiendum spiritum, neque aures ad audiendum, neque digiti manuum ad tractandum, sed et pedes eorum pigri ad ambulandum.<verse eID="Wis.15.15" />
        <verse sID="Wis.15.16" osisID="Wis.15.16" />Homo enim fecit illos; et qui spiritum mutuatus est, is finxit illos. Nemo enim sibi similem homo poterit deum fingere.<verse eID="Wis.15.16" />
        <verse sID="Wis.15.17" osisID="Wis.15.17" />Cum enim sit mortalis, mortuum fingit manibus iniquis. Melior enim est ipse his quos colit, quia ipse quidem vixit, cum esset mortalis, illi autem numquam.<verse eID="Wis.15.17" />
        <verse sID="Wis.15.18" osisID="Wis.15.18" />Sed et animalia miserrima colunt; insensata enim comparata his, illis sunt deteriora.<verse eID="Wis.15.18" />
        <verse sID="Wis.15.19" osisID="Wis.15.19" />Sed nec aspectu aliquis ex his animalibus bona potest conspicere; effugerunt autem Dei laudem et benedictionem eius.<verse eID="Wis.15.19" />
      </p>
      <chapter eID="Wis.15" />
      <chapter sID="Wis.16" osisID="Wis.16" />
      <title>Chatper 16</title>
      <p>
        <verse sID="Wis.16.1" osisID="Wis.16.1" />Propter haec et per his similia passi sunt digne tormenta, et per multitudinem bestiarum exterminati sunt.<verse eID="Wis.16.1" />
        <verse sID="Wis.16.2" osisID="Wis.16.2" />Pro quibus tormentis bene disposuisti populum tuum, quibus dedisti concupiscentiam delectamenti sui novum saporem, escam parans eis ortygometram:<verse eID="Wis.16.2" />
        <verse sID="Wis.16.3" osisID="Wis.16.3" />ut illi quidem, concupiscentes escam propter ea quae illis ostensa et missa sunt, etiam a necessaria concupiscentia averterentur. Hi autem in brevi inopes facti, novam gustaverunt escam.<verse eID="Wis.16.3" />
        <verse sID="Wis.16.4" osisID="Wis.16.4" />Oportebat enim illis sine excusatione quidem supervenire interitum exercentibus tyrannidem; his autem tantum ostendere quemadmodum inimici eorum exterminabantur.<verse eID="Wis.16.4" />
        <verse sID="Wis.16.5" osisID="Wis.16.5" />Etenim cum illis supervenit saeva bestiarum ira, morsibus perversorum colubrorum exterminabantur.<verse eID="Wis.16.5" />
        <verse sID="Wis.16.6" osisID="Wis.16.6" />Sed non in perpetuum ira tua permansit, sed ad correptionem in brevi turbati sunt, signum habentes salutis ad commemorationem mandati legis tuae.<verse eID="Wis.16.6" />
        <verse sID="Wis.16.7" osisID="Wis.16.7" />Qui enim conversus est, non per hoc quod videbat sanabatur, sed per te omnium salvatorem.<verse eID="Wis.16.7" />
        <verse sID="Wis.16.8" osisID="Wis.16.8" />In hoc autem ostendisti inimicis nostris, quia tu es qui liberas ab omni malo.<verse eID="Wis.16.8" />
        <verse sID="Wis.16.9" osisID="Wis.16.9" />Illos enim locustarum et muscarum occiderunt morsus, et non est inventa sanitas animae illorum, quia digni erant ab huiuscemodi exterminari.<verse eID="Wis.16.9" />
        <verse sID="Wis.16.10" osisID="Wis.16.10" />Filios autem tuos nec draconum venenatorum vicerunt dentes; misericordia enim tua adveniens sanabat illos.<verse eID="Wis.16.10" />
        <verse sID="Wis.16.11" osisID="Wis.16.11" />In memoria enim sermonum tuorum examinabantur, et velociter salvabantur, ne in altam incidentes oblivionem, non possent tuo uti adiutorio.<verse eID="Wis.16.11" />
        <verse sID="Wis.16.12" osisID="Wis.16.12" />Etenim neque herba, neque malagma sanavit eos; sed tuus, Domine, sermo, qui sanat omnia.<verse eID="Wis.16.12" />
        <verse sID="Wis.16.13" osisID="Wis.16.13" />Tu es enim, Domine, qui vitae et mortis habes potestatem, et deducis ad portas mortis, et reducis.<verse eID="Wis.16.13" />
        <verse sID="Wis.16.14" osisID="Wis.16.14" />Homo autem occidit quidem per malitiam; et cum exierit spiritus, non revertetur, nec revocabit animam quae recepta est.<verse eID="Wis.16.14" />
        <verse sID="Wis.16.15" osisID="Wis.16.15" />Sed tuam manum effugere impossibile est.<verse eID="Wis.16.15" />
        <verse sID="Wis.16.16" osisID="Wis.16.16" />Negantes enim te nosse impii, per fortitudinem brachii tui flagellati sunt; novis aquis, et grandinibus, et pluviis persecutionem passi, et per ignem consumpti.<verse eID="Wis.16.16" />
        <verse sID="Wis.16.17" osisID="Wis.16.17" />Quod enim mirabile erat, in aqua, quae omnia extinguit, plus ignis valebat; Vindex est enim orbis iustorum.<verse eID="Wis.16.17" />
        <verse sID="Wis.16.18" osisID="Wis.16.18" />Quodam enim tempore mansuetabatur ignis, ne comburerentur quae ad impios missa erant animalia, sed ut ipsi videntes scirent quoniam Dei iudicio patiuntur persecutionem.<verse eID="Wis.16.18" />
        <verse sID="Wis.16.19" osisID="Wis.16.19" />Et quodam tempore in aqua supra virtutem ignis exardescebat undique, ut iniquae terrae nationem exterminaret.<verse eID="Wis.16.19" />
        <verse sID="Wis.16.20" osisID="Wis.16.20" />Pro quibus angelorum esca nutrivisti populum tuum; et paratum panem de caelo praestitisti illis sine labore. Omne delectamentum in se habentem, et omnis saporis suavitatem.<verse eID="Wis.16.20" />
        <verse sID="Wis.16.21" osisID="Wis.16.21" />Substantia enim tua dulcedinem tuam, quam in filios habes, ostendebat; et deserviens uniuscuiusque voluntati, ad quod quisque volebat convertebatur.<verse eID="Wis.16.21" />
        <verse sID="Wis.16.22" osisID="Wis.16.22" />Nix autem et glacies sustinebant vim ignis, et non tabescebant: ut scirent quoniam fructus inimicorum exterminabat ignis ardens in grandine et pluvia coruscans;<verse eID="Wis.16.22" />
        <verse sID="Wis.16.23" osisID="Wis.16.23" />hic autem iterum ut nutrirentur iusti, etiam suae virtutis oblitus est.<verse eID="Wis.16.23" />
        <verse sID="Wis.16.24" osisID="Wis.16.24" />Creatura enim tibi Factori deserviens, exardescit in tormentum adversus iniustos, et lenior fit ad benefaciendum pro his qui in te confidunt.<verse eID="Wis.16.24" />
        <verse sID="Wis.16.25" osisID="Wis.16.25" />Propter hoc et tunc in omnia transfigurata, omnium nutrici gratiae tuae deserviebat, ad voluntatem eorum qui a te desiderabant;<verse eID="Wis.16.25" />
        <verse sID="Wis.16.26" osisID="Wis.16.26" />ut scirent filii tui quos dilexisti, Domine, quoniam non nativitatis fructus pascunt homines, sed sermo tuus hos qui in te crediderint conservat.<verse eID="Wis.16.26" />
        <verse sID="Wis.16.27" osisID="Wis.16.27" />Quod enim ab igne non poterat exterminari, statim ab exiguo radio solis calefactum tabescebat,<verse eID="Wis.16.27" />
        <verse sID="Wis.16.28" osisID="Wis.16.28" />ut notum omnibus esset, quoniam oportet praevenire solem ad benedictionem tuam, et ad ortum lucis te adorare.<verse eID="Wis.16.28" />
        <verse sID="Wis.16.29" osisID="Wis.16.29" />Ingrati enim spes tamquam hibernalis glacies tabescet, et disperiet tamquam aqua supervacua.<verse eID="Wis.16.29" />
      </p>
      <chapter eID="Wis.16" />
      <chapter sID="Wis.17" osisID="Wis.17" />
      <title>Chatper 17</title>
      <p>
        <verse sID="Wis.17.1" osisID="Wis.17.1" />Magna sunt enim iudicia tua, Domine, et inenarrabilia verba tua. Propter hoc indisciplinatae animae erraverunt.<verse eID="Wis.17.1" />
        <verse sID="Wis.17.2" osisID="Wis.17.2" />Dum enim persuasum habent iniqui posse dominari nationi sanctae, vinculis tenebrarum et longae noctis compediti, inclusi sub tectis, fugitivi perpetuae providentiae iacuerunt.<verse eID="Wis.17.2" />
        <verse sID="Wis.17.3" osisID="Wis.17.3" />Et dum putant se latere in obscuris peccatis, tenebroso oblivionis velamento dispersi sunt, paventes horrende, et cum admiratione nimia perturbati.<verse eID="Wis.17.3" />
        <verse sID="Wis.17.4" osisID="Wis.17.4" />Neque enim quae continebat illos spelunca sine timore custodiebat, quoniam sonitus descendens perturbabat illos, et personae tristes illis apparentes pavorem illis praestabant.<verse eID="Wis.17.4" />
        <verse sID="Wis.17.5" osisID="Wis.17.5" />Et ignis quidem nulla vis poterat illis lumen praebere, nec siderum limpidae flammae illuminare poterant illam noctem horrendam.<verse eID="Wis.17.5" />
        <verse sID="Wis.17.6" osisID="Wis.17.6" />Apparebat autem illis subitaneus ignis timore plenus; et timore perculsi illius quae non videbatur faciei, aestimabant deteriora esse quae videbantur.<verse eID="Wis.17.6" />
        <verse sID="Wis.17.7" osisID="Wis.17.7" />Et magicae artis appositi erant derisus, et sapientiae gloriae correptio cum contumelia.<verse eID="Wis.17.7" />
        <verse sID="Wis.17.8" osisID="Wis.17.8" />Illi enim qui promittebant timores et perturbationes expellere se ab anima languente, hi cum derisu pleni timore languebant.<verse eID="Wis.17.8" />
        <verse sID="Wis.17.9" osisID="Wis.17.9" />Nam etsi nihil illos ex monstris perturbabat, transitu animalium et serpentium sibilatione commoti, tremebundi peribant, et aërem quem nulla ratione quis effugere posset, negantes se videre.<verse eID="Wis.17.9" />
        <verse sID="Wis.17.10" osisID="Wis.17.10" />Cum sit enim timida nequitia, dat testimonium condemnationis; semper enim praesumit saeva, perturbata conscientia.<verse eID="Wis.17.10" />
        <verse sID="Wis.17.11" osisID="Wis.17.11" />Nihil enim est timor nisi proditio cogitationis auxiliorum.<verse eID="Wis.17.11" />
        <verse sID="Wis.17.12" osisID="Wis.17.12" />Et dum ab intus minor est exspectatio, maiorem computat inscientiam eius causae, de qua tormentum praestat.<verse eID="Wis.17.12" />
        <verse sID="Wis.17.13" osisID="Wis.17.13" />Illi autem qui impotentem vere noctem, et ab infimis et ab altissimis inferis supervenientem, eumdem somnum dormientes,<verse eID="Wis.17.13" />
        <verse sID="Wis.17.14" osisID="Wis.17.14" />aliquando monstrorum exagitabantur timore, aliquando animae deficiebant traductione; subitaneus enim illis et insperatus timor supervenerat.<verse eID="Wis.17.14" />
        <verse sID="Wis.17.15" osisID="Wis.17.15" />Deinde si quisquam ex illis decidisset, custodiebatur in carcere sine ferro reclusus.<verse eID="Wis.17.15" />
        <verse sID="Wis.17.16" osisID="Wis.17.16" />Si enim rusticus quis erat, aut pastor, aut agri laborum operarius praeoccupatus esset, ineffugibilem sustinebat necessitatem;<verse eID="Wis.17.16" />
        <verse sID="Wis.17.17" osisID="Wis.17.17" />una enim catena tenebrarum omnes erant colligati. Sive spiritus sibilans, aut inter spissos arborum ramos avium sonus suavis, aut vis aquae decurrentis nimium,<verse eID="Wis.17.17" />
        <verse sID="Wis.17.18" osisID="Wis.17.18" />aut sonus validus praecipitatarum petrarum, aut ludentium animalium cursus invisus, aut mugientium valida bestiarum vox, aut resonans de altissimis montibus echo, deficientes faciebant illos prae timore.<verse eID="Wis.17.18" />
        <verse sID="Wis.17.19" osisID="Wis.17.19" />Omnis enim orbis terrarum limpido illuminabatur lumine, et non impeditis operibus continebatur.<verse eID="Wis.17.19" />
        <verse sID="Wis.17.20" osisID="Wis.17.20" />Solis autem illis superposita erat gravis nox, imago tenebrarum quae superventura illis erat; ipsi ergo sibi erant graviores tenebris.<verse eID="Wis.17.20" />
      </p>
      <chapter eID="Wis.17" />
      <chapter sID="Wis.18" osisID="Wis.18" />
      <title>Chatper 18</title>
      <p>
        <verse sID="Wis.18.1" osisID="Wis.18.1" />Sanctis autem tuis maxima erat lux, et horum quidem vocem audiebant, sed figuram non videbant. Et quia non et ipsi eadem passi erant, magnificabant te;<verse eID="Wis.18.1" />
        <verse sID="Wis.18.2" osisID="Wis.18.2" />et qui ante laesi erant, quia non laedebantur, gratias agebant; et ut esset differentia, donum petebant.<verse eID="Wis.18.2" />
        <verse sID="Wis.18.3" osisID="Wis.18.3" />Propter quod ignis ardentem columnam ducem habuerunt ignotae viae, et solem sine laesura boni hospitii praestitisti.<verse eID="Wis.18.3" />
        <verse sID="Wis.18.4" osisID="Wis.18.4" />Digni quidem illi carere luce, et pati carcerem tenebrarum, qui inclusos custodiebant filios tuos, per quos incipiebat incorruptum legis lumen saeculo dari.<verse eID="Wis.18.4" />
        <verse sID="Wis.18.5" osisID="Wis.18.5" />Cum cogitarent iustorum occidere infantes, et uno expositio filio et liberato, in traductionem illorum, multitudinem filiorum abstulisti, et pariter illos perdidisti in aqua valida.<verse eID="Wis.18.5" />
        <verse sID="Wis.18.6" osisID="Wis.18.6" />Illa enim nox ante cognita est a patribus nostris, ut vere scientes quibus iuramentis crediderunt, animaequiores essent.<verse eID="Wis.18.6" />
        <verse sID="Wis.18.7" osisID="Wis.18.7" />Suscepta est autem a populo tuo sanitas quidem iustorum, iniustorum autem exterminatio.<verse eID="Wis.18.7" />
        <verse sID="Wis.18.8" osisID="Wis.18.8" />Sicut enim laesisti adversarios, sic et nos provocans magnificasti.<verse eID="Wis.18.8" />
        <verse sID="Wis.18.9" osisID="Wis.18.9" />Absconse enim sacrificabant iusti pueri bonorum, et iustitiae legem in concordia disposuerunt; similiter et bona et mala recepturos iustos, patrum iam decantantes laudes.<verse eID="Wis.18.9" />
        <verse sID="Wis.18.10" osisID="Wis.18.10" />Resonabat autem inconveniens inimicorum vox, et flebilis audiebatur planctus ploratorum infantium.<verse eID="Wis.18.10" />
        <verse sID="Wis.18.11" osisID="Wis.18.11" />Simili autem poena servus cum domino afflictus est, et popularis homo regi similia passus.<verse eID="Wis.18.11" />
        <verse sID="Wis.18.12" osisID="Wis.18.12" />Similiter ergo omnes, uno nomine mortis, mortuos habebant innumerabiles. Nec enim ad sepeliendum vivi sufficiebant, quoniam uno momento quae erat praeclarior natio illorum exterminata est.<verse eID="Wis.18.12" />
        <verse sID="Wis.18.13" osisID="Wis.18.13" />De omnibus enim non credentes, propter veneficia; tunc vero primum cum fuit exterminium primogenitorum, spoponderunt populum Dei esse.<verse eID="Wis.18.13" />
        <verse sID="Wis.18.14" osisID="Wis.18.14" />Cum enim quietum silentium contineret omnia, et nox in suo cursu medium iter haberet,<verse eID="Wis.18.14" />
        <verse sID="Wis.18.15" osisID="Wis.18.15" />omnipotens sermo tuus de caelo, a regalibus sedibus, durus debellator in mediam exterminii terram prosilivit,<verse eID="Wis.18.15" />
        <verse sID="Wis.18.16" osisID="Wis.18.16" />gladius acutus insimulatum imperium tuum portans, et stans, replevit omnia morte, et usque ad caelum attingebat stans in terra.<verse eID="Wis.18.16" />
        <verse sID="Wis.18.17" osisID="Wis.18.17" />Tunc continuo visus somniorum malorum turbaverunt illos, et timores supervenerunt insperati.<verse eID="Wis.18.17" />
        <verse sID="Wis.18.18" osisID="Wis.18.18" />Et alius alibi proiectus semivivus, propter quam moriebatur causam demonstrabat mortis.<verse eID="Wis.18.18" />
        <verse sID="Wis.18.19" osisID="Wis.18.19" />Visiones enim quae illos turbaverunt haec praemonebant, ne inscii quare mala patiebantur perirent.<verse eID="Wis.18.19" />
        <verse sID="Wis.18.20" osisID="Wis.18.20" />Tetigit autem tunc et iustos tentatio mortis et commotio in eremo facta est multitudinis; sed non diu permansit ira tua.<verse eID="Wis.18.20" />
        <verse sID="Wis.18.21" osisID="Wis.18.21" />Prosperans enim homo sine querela deprecari pro populis, proferens servitutis suae scutum, orationem et per incensum deprecationem allegans, restitit irae, et finem imposuit necessitati, ostendens quoniam tuus est famulus.<verse eID="Wis.18.21" />
        <verse sID="Wis.18.22" osisID="Wis.18.22" />Vicit autem turbas non in virtute corporis, nec armaturae potentia; sed verbo illum qui se vexabat subiecit, iuramenta parentum, et testamentum commemorans.<verse eID="Wis.18.22" />
        <verse sID="Wis.18.23" osisID="Wis.18.23" />Cum enim iam acervatim cecidissent super alterutrum mortui, interstitit, et amputavit impetum, et divisit illam quae ad vivos ducebat viam.<verse eID="Wis.18.23" />
        <verse sID="Wis.18.24" osisID="Wis.18.24" />In veste enim poderis quam habebat, totus erat orbis terrarum; et parentum magnalia in quatuor ordinibus lapidum erant sculpta, et magnificientia tua in diademate capitis illius sculpta erat.<verse eID="Wis.18.24" />
        <verse sID="Wis.18.25" osisID="Wis.18.25" />His autem cessit qui exterminabat, et haec extimuit; erat enim sola tentatio irae sufficiens.<verse eID="Wis.18.25" />
      </p>
      <chapter eID="Wis.18" />
      <chapter sID="Wis.19" osisID="Wis.19" />
      <title>Chatper 19</title>
      <p>
        <verse sID="Wis.19.1" osisID="Wis.19.1" />Impiis autem usque in novissimum sine misericordia ira supervenit: praesciebat enim et futura illorum;<verse eID="Wis.19.1" />
        <verse sID="Wis.19.2" osisID="Wis.19.2" />quoniam cum ipsi permisissent ut se educerent, et cum magna sollicitudine praemisissent illos, consequebantur illos, poenitentia acti.<verse eID="Wis.19.2" />
        <verse sID="Wis.19.3" osisID="Wis.19.3" />Adhuc enim inter manus habentes luctum, et deplorantes ad monumenta mortuorum, aliam sibi assumpserunt cogitationem inscientiae, et quos rogantes proiecerant, hos tamquam fugitivos persequebantur.<verse eID="Wis.19.3" />
        <verse sID="Wis.19.4" osisID="Wis.19.4" />Ducebat enim illos ad hunc finem digna necessitas; et horum quae acciderant commemorationem amittebant, ut quae deerant tormentis repleret punitio,<verse eID="Wis.19.4" />
        <verse sID="Wis.19.5" osisID="Wis.19.5" />et populus quidem tuus mirabiliter transiret, illi autem novam mortem invenirent.<verse eID="Wis.19.5" />
        <verse sID="Wis.19.6" osisID="Wis.19.6" />Omnis enim creatura ad suum genus ab initio refigurabatur, deserviens tuis praeceptis, ut pueri tui custodirentur illaesi.<verse eID="Wis.19.6" />
        <verse sID="Wis.19.7" osisID="Wis.19.7" />Nam nubes castra eorum obumbrabat; et ex aqua quae ante erat, terra arida apparuit; et in mari Rubro via sine impedimento, et campus germinans de profundo nimio;<verse eID="Wis.19.7" />
        <verse sID="Wis.19.8" osisID="Wis.19.8" />per quem omnis natio transivit quae tegebatur tua manu, videntes tua mirabilia et monstra.<verse eID="Wis.19.8" />
        <verse sID="Wis.19.9" osisID="Wis.19.9" />Tamquam enim equi depaverunt escam, et tamquam agni exsultaverunt, magnificantes te, Domine, qui liberasti illos.<verse eID="Wis.19.9" />
        <verse sID="Wis.19.10" osisID="Wis.19.10" />Memores enim erant adhuc eorum quae in incolatu illorum facta fuerant, quemadmodum pro natione animalium eduxit terra muscas, et pro piscibus eructavit fluvius multitudinem ranarum.<verse eID="Wis.19.10" />
        <verse sID="Wis.19.11" osisID="Wis.19.11" />Novissime autem viderunt novam creaturam avium, cum, adducti concupiscentia, postulaverunt escas epulationis.<verse eID="Wis.19.11" />
        <verse sID="Wis.19.12" osisID="Wis.19.12" />In allocutione enim desiderii ascendit illis de mari ortygometra; et vexationes peccatoribus supervenerunt, non sine illis quae ante facta erant argumentis per vim fulminum: iuste enim patiebantur secundum suas nequitias.<verse eID="Wis.19.12" />
        <verse sID="Wis.19.13" osisID="Wis.19.13" />Etenim detestabiliorem inhospitalitatem instituerunt: alii quidem ignotos non recipiebant advenas; alii autem bonos hospites in servitutem redigebant.<verse eID="Wis.19.13" />
        <verse sID="Wis.19.14" osisID="Wis.19.14" />Et non solum haec, sed et alius quidam respectus illorum erat, quoniam inviti recipiebant extraneos.<verse eID="Wis.19.14" />
        <verse sID="Wis.19.15" osisID="Wis.19.15" />Qui autem cum laetitia receperunt hos qui eisdem usi erant iustitiis, saevissimis afflixerunt doloribus.<verse eID="Wis.19.15" />
        <verse sID="Wis.19.16" osisID="Wis.19.16" />Percussi sunt autem caecitate, sicut illi in foribus iusti, cum subitaneis cooperti essent tenebris, unusquisque transitum ostii sui quaerebat.<verse eID="Wis.19.16" />
        <verse sID="Wis.19.17" osisID="Wis.19.17" />In se enim elementa dum convertuntur, sicut in organo qualitatis sonus immutatur, et omnia suum sonum custodiunt: unde aestimari ex ipso visu certo potest.<verse eID="Wis.19.17" />
        <verse sID="Wis.19.18" osisID="Wis.19.18" />Agrestia enim in aquatica convertebantur, et quaecumque erant natantia, in terram transibant,<verse eID="Wis.19.18" />
        <verse sID="Wis.19.19" osisID="Wis.19.19" />ignis in aqua valebat supra suam virtutem, et aqua extinguentis naturae obliviscebatur.<verse eID="Wis.19.19" />
        <verse sID="Wis.19.20" osisID="Wis.19.20" />Flammae e contrario corruptibilium animalium non vexaverunt carnes coambulantium, nec dissolvebant illam, quae facile dissolvebatur sicut glacies, bonam escam. In omnibus enim magnificasti populum tuum, Domine, et honorasti, et non despexisti, in omni tempore et in omni loco assistens eis.<verse eID="Wis.19.20" />
      </p>
      <chapter eID="Wis.19" />
    </div>
  </osisText>
</osis>